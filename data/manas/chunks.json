[
  {
    "id": "0",
    "text": "Баатырдык эпос\nСАЯКБАЙ КАРАЛАЕВдин варианты боюнча\n\n\n\n\n    Түзгөндөр: АЙНЕК ЖАЙНАКОВА,\n     АБДЫЛДАЖАН АКМАТАЛИЕВ\n\n\n\n\n              «Турар»\n            Бишкек 2010\n\f                                                                                                       \n\n\n\n\n      УДК 398 ББК 82.3\n      (2 Ки) М 23\n\n\n           Басмага Ч. Айтматов атындагы Тил жана адабият\n         институтунун окумуштуулар Кеңеши тарабынан сунуш\n                             кылынды.\n\n      Кеңештин мүчөлөрү:\n      Акматалиев А. А. - башкы редактор\n      Жайнакова А. Ж .\n      Кыдырбаева Р. 3.\n      Мукасов М . М .\n      Мусаев С . М .\n      Мураталиев Т.Т.\n\n\nМ 23 МАНАС: С. Каралаевдин варианты б-ча / Түз.: А. Жайнакова, А. Акматалиев;\n     Сөздүктү даярдаган А. Мамытов. Сүрөттөрү Т. Гер-цендики. - Б.: «Турар», 2010. -\n     1006 б.\n\n      18БЫ 978-9967-444-37-9"
  },
  {
    "id": "1",
    "text": "18БЫ 978-9967-444-37-9\n\n           Кыргыз элинин улуу мурасы, улуттук сыймыгы болгон «Манас» эпосу мазмунунун кенендиги, баяндаган\n      ой-түшүнүктөрүнүн тереңдиги, көркөмдүк деңгээлинин кол жеткис бийиктиги менен жалпы адамзаттык рухий\n      казынада ардактуу орундардын бирин ээлеген\n      уникалдуу көрүнүш.\n\n\n\n\n      УДК 398\n      М 4702300500-10                                                                   ББК 8 2 . 3 (2 Ки)\n\n\n      18БЫ 978-9967-444-37-9                                    © «Турар» басмасы, 2010.\n    © Ч. Айтматов атындагы Тил жана адабият институту, 2010. Түзгөндөр: А. Жайнакова, А. Акматалиев.\n\f                                                                     \n\n\n\n\n                            АСМАН ЖАНА СӨЗ\n                  (Алардын кош жаңырык цндештцгц)"
  },
  {
    "id": "2",
    "text": "Асман менен Сөз бири-бирине коошпогон тцшцнцк чыгаар, анан калса бийик цн,\nкош цндцн жацырыгына жалгашып чыгышы кандайча?! Ыра-сында эле, Сөз —\nадам акыл сезимин, ой жцгцртццсцн чагылдыруучу кере-мет нерсе, Асман —\nөлчөмсцз аалам мейкиндигинин көп кырдуу чексизди-ги болуп жцрбөсцн...\n    Бир караганда бул улуу тцшцнцктөрдцн ортосунда кандай байла-ныш болушу\nмцмкцн, жаңырып чыккан кош цндц кандай тцшцнццгө мцмкцн? Улагалаш чыккан\nцн эки адамдын бир ыргакка кошулуп жалпы сезимди, кыялданууну, дилгир\nкумарлануусун удургутуп чектеш кылган добуш эмеспи. Бул жолу Асман, Сөз\nжалгашып цн чыгарат... Кеп каймана элестетццнцн бар жогунда эмес. Ошентип\nчындыктын болгонун болгон-дой айтсак, кадимки Сөз жана кадимки Асман, мен\nэми окуянын кцбөсц катары көргөнцмдц көргөндөй төкпөй-чачпай айтып бергенге\nаракет кы-лып көрөйцн.\n   Ал тцгцл Асман да айраң-таң болду деп айтышкандай, бул окуядан улам ал"
  },
  {
    "id": "3",
    "text": "аракет кы-лып көрөйцн.\n   Ал тцгцл Асман да айраң-таң болду деп айтышкандай, бул окуядан улам ал\nойдун бекеринен айтылбаганына чынында эле ишенгендей бол-дум...\n    Кылымдардын касиеттцц өзөгцнө айланган көөнөрбөс элдик Сөздцн сырын өз\nкөөдөнцнө уюткудай кармап, байыркы кыргыздын обондуу поэзия-сын Сөзгө\nайландырган, «Манастын» айтуучусу ошол кцнц, ошол маалда Асманды удургутуп,\nкулак тундурган жаңырык кошуп, табышмактуу жанданышына себепкер болду.\n    Ошол окуянын кцбөсц болгонума курсант болуп, сыймыктанам... Бцгцнкц\nсимпозиумда, эл аралык жолугушууда ошол окуя жөнцндө ай-тып берццнц чечтим.\n   Андан бери көп убакыт өттц. Бул окуя X X кылымдын экинчи жары-мына\nтаандык.\n    Бирок кепти баштаардан оболу мифологиянын тарыхына кайрылып, тарыхтын\nцзцлбөгөн көчцндө ар бир эл оозеки чыгармачылыгын жара-тып, кылым карыткан"
  },
  {
    "id": "4",
    "text": "цзцлбөгөн көчцндө ар бир эл оозеки чыгармачылыгын жара-тып, кылым карыткан\nказынасын укумдан-тукумга калтырып, өнцктцрцп келгени туурасындагы талкууну\nбцгцнкц форумда көтөргөнц отурганыбызды эсиңиздерге салып кетццнц ашык\nкөрбөңцздөр."
  },
  {
    "id": "5",
    "text": "... Баягы көч улам алыстап мунарыкка айланып бараткан сайын, изин кубалап ар\nбир кадамын тескеп, мезгил таразасына салганча, муна-ралар кыйрап\nархеологиялык урандыларга айланып, ошол эле убакта дцйнөлцк империялар\nжаңыланган конъюнктуралык өнөкөттөрдц изде-генин токтотпой, адамзат качан\nда болсо ишке ашпас социалдык уто-пияларга берилип алданып, адашканын койбой,\nкачан болбосун урунуп беринип келээрки дцрбөлөңдцц согушту баштап, аргасы\nтцгөнгөндө соң-кусуна кабылып, ошол эле маалда кыйсыпырын чыгарган\nтөңкөрцштөр жасалып жатса дагы жумурай журттун салттуу оозеки\nчыгармачылы-гына айланган байыркы Сөз баяны, өзцнцн мурастуу дцйнөсцндө\nжашоо-сун улантып көөнөрбөй да, бөксөрбөй да, кылым кезген ырларда, санжы-\nраларда, болумуштарда, балладаларда шамдай жанып, кайталангыс улут-тук\nмаданияттын тарыхын сактап, ошону менен бирге дцйнөлцк өнцгццнцн тцйшцктцц"
  },
  {
    "id": "6",
    "text": "маданияттын тарыхын сактап, ошону менен бирге дцйнөлцк өнцгццнцн тцйшцктцц\nсапарынын ар бир этабына таандык Сөз менен Рух мурасын жаратып келе\nберццдө.\n   Алиги мен айтайын деген кайталангыс укмуш окуя эпикалык баян-дардын\nдцйнөсцнө мцнөздцц уңгуга окшош.\n    Ошентип, 20-кылымдын экинчи жарымы өтцп жаткан. Убакыт өтцп\nкеткенден кийин бардыгын ойго калчап, кцндөлцк жазып жцрбөгөнцмө абдан\nөкцнцп калдым. Качан болбосун эмки жолкуга калтыра бермей адатыбызга салып\nотуруп, унутуп коёбуз. Ал кезде идеологиянын добул-басы дцйнөнц дцңгцрөтцп\nтурган тапта, мен «Правда» газетасынын Кыргыз ССРи жана Орто Азия боюнча\nөздцк кабарчысы болуп иштеп жцргөм. Тагдырдын буйругу менен акыркы классик\nайтуучу, оозеки чы-гармачылыктын деңизин бир заматта чалкытып буюккан\nбурганакка, бир заматта кой оозунан чөп алгыс момунга айланткан, кыргыз тилин"
  },
  {
    "id": "7",
    "text": "бурганакка, бир заматта кой оозунан чөп алгыс момунга айланткан, кыргыз тилин\nбилбеген адамга да шумдуктай таасир калтыра алган биздин мекенде-шибиз, улуу\nгений манасчы Саякбай Каралаев менен таанышып калдым. Ысмы баш тамга менен\nбелгилөөгө мцмкцн болгон, чыгармачыл дараме-ти залкар талант дцйнөдө дагы\nкайталанаар бекен...\n    Улуттун миңдеген кылымдар бою аздектеп сактап келе жаткан ру-ханий\nказынасын мезгилдин класстык мцдөөсцнө төп келбеген: «Элге каршы чыгарма», —\nдеп жарыя кылып таштаган саясый катаал маалда Жараткан тартуулаган улуу\nталант пайда болгон. Илим жаатында бул сыяктуу тыянак кедерги таасирин\nтийгизбей койгон жок. Буларды эске салып отурганымдын себеби, Саякбай\nКаралаев өзцнцн айтуучулук залкар талантынын кцчц аркылуу тоталитардык\nфакторлордон кады-ресе бийик болуп, мифологиялык ички кудуретине байланышкан"
  },
  {
    "id": "8",
    "text": "факторлордон кады-ресе бийик болуп, мифологиялык ички кудуретине байланышкан\nченем-сиз чындыктуу ишеними кыргыз журтчулугун муютуп, улуу баянды угууга\nэлди кцсөтцп келген. Телевидение жаңыдан пайда боло баштаган. Ошол\nсебептерден улам манасчыны өз көзц менен көрцп, өз кулагы менен"
  },
  {
    "id": "9",
    "text": "уккусу келген замандаштарыбыз көп эле. Демек, Саякбай цчцн «Манас» адамдык\nнегизги парзына, жашоосунун маңызына айланганы бекер эмес эле, анткени\n«Манас» эпосундагы улуу Сөз баатырлыктын тарыхын эле айтпастан, улуттун\nдцйнө таануусун, тарыхый ордун, ишенимин чагылдырган. «Манас» Теңирдин бизге\nберген чоң бактысы экендигин өз замандаштарыбыздын оозунан далай уккам. Ал\nэми Саякбай Каралаев доордун айтуучусу болуп калды.\n    Чындыгында эле бул калети жок бцтцм. Бул адам башкалардан айыр-масы жок\nкадимки эле пенде, болгону дцйнөлцк аспектиден алганда улут-тук поэтикалык\nчыгармачылыктын маани-маңызын көөдөнцнө жазбай сактап, жаңыртып келген,\nнукура эпикалык инсан. Ушундайча айтууга мцмкцн болсо, биз мамлекеттик\nэгемендццлцккө «Манас» деген эпика-лык байрак менен келдик. Саякбай Каралаев\nөңдөнгөн залкар айтуучу-лар азыркы кцнгө чейин бизге Сөздцн табигый маанисин"
  },
  {
    "id": "10",
    "text": "өңдөнгөн залкар айтуучу-лар азыркы кцнгө чейин бизге Сөздцн табигый маанисин\nтөкпөй-чачпай жандуу тцрдө жеткирип отурушат.\n    Саякбай Каралаев кең далылуу, кара тору, бакырайган сцйкцмдцц көздөрц бар,\nички абалына жараша тез эле өң-далалаты өзгөрцп турган жандуу жайдары\nмцнөз, ачык, сымбаттуу адам эле. Манасчы эпостун маанисине терең берилип, бир\nзаматта падышага, өтцкчцгө, бир замат-та аялзатка, наристеге, баатырга, жцзц\nкарага, махабатка арзыганга, ирмемде ат минип жоого аттанып, деги койчу\nөзгөрцп тураар эле.\n    Мунун баарын текшилеп айтып жатканым, башында берген убадам-ды\nаткарып, «Манас» эпосундагы улуу Сөз өзцнө окшош асман стихия-сын чакыра\nалган кцчкө ээ экенине кцбө болгонумду айткым келет.\nКечиресиздер, болгонун болгондой айтып бергенге аракеттенип көрөйцн.\n    Анын цстцнө ал кездерде Саякбай Каралаев экөөбцз бир цйдө, биз цчцнчц, ал"
  },
  {
    "id": "11",
    "text": "Анын цстцнө ал кездерде Саякбай Каралаев экөөбцз бир цйдө, биз цчцнчц, ал\nкиши биринчи кабатта жашаар элек. Албетте, тез-тез жолугуп кал-чубуз. Мындан\nмурдараак айтып кеткендей, мен «Правда» гезитинде кабарчы болуп Фрунзеге\nкаттаганымда, жакын катыштарыбыз, кай бирде чет элдик кызматкерлер менен\nжолугуп калганда кошуна иретинде Саяк-бай Каралаевди чакырып алаар элек.\nАйтылуу Манасчыны уккандарга ал киши өзгөчө бир экзотикалык кызыгууну\nтуудуруп, айрыкча суктан-дыраар эле.\n    Мухтар Ауэзов менен Дмитрий Шостакович «Манасты» укканда абдан катуу\nтаасир алгандары алигиче эсимден кетпейт. Д.Шостако-вич Фрунзе шаарына 60-\nжылдардын ортосунда келген. Тилди билбесе да Саякбайды ыракаттанып суктануу\nменен уккан.\n    Кцндөрдцн биринде цйдцн алдынан Саякбай аксакал жолугуп калып, Чцй\nбоорундагы колхоздордун бирине чакырылганын, тцштөн кечке дей-ре «Манас»"
  },
  {
    "id": "12",
    "text": "боорундагы колхоздордун бирине чакырылганын, тцштөн кечке дей-ре «Манас»\nайта турганын айтып, машина менен жеткирип коюумду суранды. Унаанын\nсебепкер болгону ал кездерде колхоздордо жцк тарт-"
  },
  {
    "id": "13",
    "text": "кан машиналар, тракторлордон башка транспорт болчу эмес. Колхоз\nбашкармалары, парторгдор атчан жцрцшчц. Ал кезде айыл жеринде эмес, шаарда\nда машина маселеси каат болуп, азыркыдай быкылдаган маши-налар жок болгон.\n    Кыскасын айтканда, эртеси эртең менен менин «Победама» тцшцп жөнөп\nкалдык. Кайсы колхозго барганыбыз эсимде жок, калыбы Токмок-тун цстц\nжагындагы тоо этектери туштап, Ысык-Ата тарапка бар-дык окшойт.\n    Белгилцц манасчы Саякбай Каралаевди кцтцп жаткан айылга жет-киргениме\nөзцмчө ыраазымын. Бцт колхоз, айыл-ападагылар калбай чо-гулган экен. Саякбай\nКаралаев кыргыз элине аттын кашкасындай таа-нымал экенин билчцбцз, бирок бул\nжолку көргөнцм делебемди козгоп тол-кундатпай койгон жок. «Манаска» жаны-\nканы менен берилгендиги цчцн мекендештериме миң мертебе ыракматымды айта\nбергим келет, антке-ни ал мамиле алардын терең маданиятынын, тарыхый жана"
  },
  {
    "id": "14",
    "text": "бергим келет, антке-ни ал мамиле алардын терең маданиятынын, тарыхый жана\nуруулук тектцц патриотизминин кцбөсц эмеспи.\n    Экинчиден, Саякбайдын «рэп-манасы» ачык асман алдында өтмөк болду,\nклубдун чоңдугу чогулгандар цчцн караандамак да эмес. Ошентип, кол-\nхоздогулардын чоңунан кичинесине дейре кеңсенин алдында каалашынча\nжайланышты. Айыл аксакалдары алдыга бири отургучка, бири дөңгөчкө отурушту,\nтегеректе ак жоолукчан аялдар, абдан көп балдар чогулду. Эң кызыгы эркек балдар\nжакын жердеги тал-теректердин бутактарына чымчыктардай конуп алышты.\nКөпчцлцк механизаторлор машинанын бортун ачып жиберип, бир далай кишини\nжайгаштырып, кай бирлери ат цстцндө, бирлери эшекчен угууну чечишти.\nӨспцрцм бала минген төөсцн чөгөрцп өркөчцнө мамык креслого отургандай жайма-\nжай отурушу кцнц бцгцнкцдөй эсимде калыптыр.\n    Тегеректегилерди көрцп ичим жылып, улуттун улут болуу артыкчы-лыгына бир"
  },
  {
    "id": "15",
    "text": "Тегеректегилерди көрцп ичим жылып, улуттун улут болуу артыкчы-лыгына бир\nэле ирет берилццчц ата-бабалардын эпикалык баалуу мура-сына ак дилдцц\nберилгендик менен мамиле жасап, кыргыз элимдин көкцрөгцндө дайыма эле ушундай\nбиримдиктин болушун эңседим. X X кылымдын тынчы жок сансыз кцндөрцндө деле\nкөп нерсеге жетишип, көп нерсени жаратса болмок, бирок «Манас» эпосуна\nокшогон кайталангыс цлгцлөрдц, улуу шедеврди жаратууга мцмкцн эмес.\n   Ал кцнц Саякбай Каралаевдин «рэп-манасы» чоң ийгилик менен өтөөрцнө\nкцмөнцм деле жок эле, анткени манасчы эл алдына нечен ирет чыгып, небак\nтаанымал эле. Кцн дагы алда недей ачык болуп, жайдын толук саратан кези болучу.\nЭгин-тегин чапкандар, чөп чапкандар да жумушун токтотуп, бардыгы эл арасына\nкошулган.\n    Көптөн кцткөн убакыт келип жетти. Саякбай Каралаев кабалтең чоң жылкы\nминип, Манасты баштады. Чынын айтсам айтуучунун ат"
  },
  {
    "id": "16",
    "text": "минип, Манасты баштады. Чынын айтсам айтуучунун ат"
  },
  {
    "id": "17",
    "text": "цстцндө элге кайрылганын биринчи көрцшцм. Кийин сцйлөшкөнцбцздө манасчы өзц\nда биринчи жолу ат цстцндө манас айтканын билдирди. Бир эсептен ошондойчо\nчечкени абдан ыңгайлуу болгонун байкап, дилим-де тан бердим, анткени окуянын\nшартына жараша, манасчы тегеректеп угуп отурган элге тизгин буруп кайрылып\nбаяндын учугун цзбөй узат-канга оңтойлуу болуп жатты. Анын цстцнө ал\nубактарда цн кцчөткөн микрофондор да жок эле.\n    Эпостун баяны башталганда поэтикалык тцрмөктцн кцчтцц таа-сири ушунда\nбелем, сөздцн өзөктцц кубатын дубалагандай сырдуу тара-та алган манасчы менен\nугуучулар дцйнө кабылдоонун табышмактуу чөйрөсцнө айланып кеткендиги\nтуюлду. Айтуучу менен угармандардын Жаратканга бел байлап, Манастын сырдуу\nдцйнөсцн, кыргыз улутунун кылым кечирген тарыхын, теңдеш өткөн окуяларын,\nирегелеш көчмөн калк менен карым-катышын, жумурай журттун бийик рухун,"
  },
  {
    "id": "18",
    "text": "ирегелеш көчмөн калк менен карым-катышын, жумурай журттун бийик рухун,\nбаатыр-лык жцрцштөрцн алар менен бирге Жараткан да цңцлцп угуп жаткан-сып\nцмцт туткан эпостун нагыз триумфу эле.\n    Албетте, тема жөнцндө көптөгөн ой жцгцртццлөрдц, божомолдоолор-ду,\nмифологиялык тармактагы далилдерди келтирсе болоор эле.\n    Менин далалатым, Сиздердин көңцлцңцздөрдц бургум келген негизги тцшцнцгцм,\nбул «Манас» эпосунун өзөгц ааламдык (космический) ма-ңызга ээ экендигинде.\n    Кыскасы, жайдын бышкан саратан кцндөрцн, айыл кеңсесинин ал-дында\nкаалашынча жайланышып угуп жаткан элди, ат цстцндө баян-дын сырдуу\nтцрмөктөрцн берилип айтып жаткан манасчы Саякбай Ка-ралаевди элестетип\nкөрсөңцздөр. Эч кимдин оюна келбегендей, алиги эл топтолгон жерди туштап кара\nбулут каптап, заматтын ортосунда алай-дцлөй тцшцп, чагылган жарыша\nчартылдап, кцндцн тцбц тцшкөндөй шатыратып жамгыр нөшөрлөп төгцп"
  },
  {
    "id": "19",
    "text": "чартылдап, кцндцн тцбц тцшкөндөй шатыратып жамгыр нөшөрлөп төгцп\nжибербеспи. Отурган ордумдан секирип туруп кеңсенин ичине умтулуп, босогодон\nчалынып жыгыла жаздап калдастап калдым. Саамга бой токтотуп, жадымда,\nошентип колхоз олимпиадасы соңуна чыкты окшоду, отургандардын кай бири\nкеңсеге пааналап, калгандары туш-тарапка таандай тарап качып, ма-насчы аттан\nтцшцп эл артынан кеңсеге кирет го, антсе көңцлцн көтөрцп кубаттап коёюн деп\nой кылдым...\n    Бир эмес бир нече мцнөт өттц, кеңсеге кирген эч ким да болгон жок. Эмне болуп\nкетти? Саякбай кайда? Ээрден ооп тцшцп калган жокпу? Эл эмне болду?\nЭшиктеги нөшөрлөгөн жамгырга кайра атып чыгып, көргөн көзцмө ишенген\nжокмун. Бир дагы адам, жадесе бак бутактарына конуп отурган жаш балдар да\nордунан козголгон эмес экен. Кеңсенин босогосун-да отурушкан колхоздун\nбашкармасы, парторг шөмтцрөп с у у болуп кан-дай отурса дал эле ошондой былк"
  },
  {
    "id": "20",
    "text": "башкармасы, парторг шөмтцрөп с у у болуп кан-дай отурса дал эле ошондой былк\nэтпей ордунда калгандарын көрдцм."
  },
  {
    "id": "21",
    "text": "Баарынан мени манасчынын өзц таң калтырды! Саякбай Каралаев ат цстцндө\nотурушунан жазбай, баягыдан да көбцрөк кцч-кайратка толуп кубаттанып алган.\nАл башынан бутунун учуна дейре суу болуп, дцңгцрөп тцшкөн чагылганды,\nшатыратып жааган жамгырды таназар албай аалам-дын асмандан тцшкөн\nжомокчусундай «Манастын» сөзцн, болгон та-рыхты, кайгы менен азапты\nатырылтып баяндап жатты. Анын бийик цнц тегеректе жаңырып, жааган\nжамгырга, чартылдаган чагылганга цндөш куюлуп, зарылдыгы мени таң калтырып;\nасмандан кыргыз сөзц улам жаңыланып, кайрадан жаралып жаап жатты. Эркек\nда, аял да, жадесе балдар да орундарынан козголгон жок, бир гана мен далдоо издеп\nкачка-нымды байкадым. Жамгыр да, чагылган да Саякбайдын «Манасына» дилдцц\nыргак болуп улам эргип, улам кцчөп жаай берди. Уялганымды айтпа, жаны артыгы\nэле мен белем... Асмандын кыргыз тагдырына болгон сына-гына, элдин эркине\nтуруштук бере албай..."
  },
  {
    "id": "22",
    "text": "эле мен белем... Асмандын кыргыз тагдырына болгон сына-гына, элдин эркине\nтуруштук бере албай...\n    Уятыма чыдабай, Саякемдин жанына чуркап барып, эч нерседен камы жок\nаттын тизгинин алып, алардын кыймылына кошулдум. Кандайдыр таасирлерден\nулам, ошол тапта Асман менен Сөздцн ушунчалык ыргак-туу чектеш, киндиктеш\nтургандарын, «Манастан» жаралган Сөздц, жамгырдан төгцлгөн Асманды\nсезгендей болдум. Кыргызча айтканда: «Нөшөрлөп төккөн калың жаан манасчынын\nкцчцнө кцч кошуп, шерик-теш болуп турду!» Асман менен Сөздцн дуэти ушундайча\nугулуп турду. Кошоктош чыккан цндц «Манас» эпосун сцйгөндөр кыйкырык\nсцрөөнгө алып коштоп турду. Саякбай Каралаевдин цзөңгцсцн кармап, кош цндц\nмен дагы көпчцлцк менен кошо сцрөп жаттым. Асман менен Сөздцн улуу кубулушу\nкасиеттцц цндөш дуэтке айланып, укумдан тукумга өтцп, «Манас» эпосунда"
  },
  {
    "id": "23",
    "text": "касиеттцц цндөш дуэтке айланып, укумдан тукумга өтцп, «Манас» эпосунда\nунутулбай айтылган баян ай-асмандай кцчкө ээ бол-гон саатты, мцнөттц жаздым\nкетирбей, көөдөнцмө бекем сактап кал-дым. Нөшөрлөп жааган жамгыр, төгцлцп\nайтылган Сөзгө кошулуп кады-ресе жашоодогу турмуштук өзгөрццлөрдцн жеңиши\nменен кыйроосу, баа-тырдыгы менен кайраты, даанышмандыгы менен көсөрлцгц,\nарзуусу ме-нен айрылуусу, ачуусу менен ырайымдуулугу, салтанаты менен жырга-\nлы, өлцмц менен төрөлццсц, даңкы менен кара санатайлыгы, көрө албас-тыгы агын\nболуп жаап жатты...\n    Ошол тапта жааган жамгыр, чагылган алдында биз бардыгыбыз бир ооздон\nСаякбай Каралаев менен бирдикте ураан чакырып турдук...\n    Акырында айтаарым, жамгыр алдында аттын чылбырын Манас ру-хунун\nбайрагын кармагандай кармап турдум. Мен кармаган тизгин эпос-тун ички демин\nжана тцбөлцктццлцгцнөн кабар берген белги болгонуна тагдырыма миң мертебе"
  },
  {
    "id": "24",
    "text": "жана тцбөлцктццлцгцнөн кабар берген белги болгонуна тагдырыма миң мертебе\nыраазымын..."
  },
  {
    "id": "25",
    "text": "Чыңгыз АЙТМАТОВ\n\f                                                                     \n\n\n\n\n                                  БАШ СӨЗ"
  },
  {
    "id": "26",
    "text": "Элибиздин улуттук сыймыгы болгон «Манас» эпосу өзцнцн көп варианттуулугу,\nашкере көлөмц менен эле эмес, ошого ылайык жаралган жогорку көркөмдцгц, кооз\nпоэтикасы аркылуу дцйнөгө таанымал. Көп бөлцмдөн куралган бул зор чыгарманы\nцчилтик формасында жаздырып калтырган манасчылар анча көп эмес. Алардын\nичинен эң көрцнцктццсц, кыргыздын улуу инсаны - залкар манасчы Саякбай\nКаралаев (1894-1971). Анын варианты жөнцндө кыргыздын чоң окумуштуу уулу\nБ.М.Юнуса-лиев өз учурунда: «...уникалдык, жападан-жалгыз вариант. Муну Саяк-\nбай карыянын өз элине, бцткцл адамзатка калтырган баа жеткис чоң тартуусу деп\nбилиш керек» - деп макаласын «Улуу эпос, укмуштуу жо-мокчу» (Ала-Тоо, 1967, №\n1 ) атаган эле. Мына ошол укмуштуу жомокчу-нун баскан жолу кандай болгон? Ал\n1894-жылы Ак-Өлөңдцн Семиз-Белин-де кцз маалында төрөлгөн. Ата-теги Ысык-"
  },
  {
    "id": "27",
    "text": "1894-жылы Ак-Өлөңдцн Семиз-Белин-де кцз маалында төрөлгөн. Ата-теги Ысык-\nКөлдцн Керме деген жеринде-ги арык тукумунан болуп, жетишпеген куу\nтурмуштун айынан улам жер которуп, көчцп-конуп жцрццгө туура келген.\nЖашаган социалдык чөйрөсцнө, коомдогу тарыхый татаал бурулуштарга\nбайланыштуу 16-17 жаштар-дагы өспцрцмдцн Манаска дитин коюп өз алдынча\nаракеттенип жцрц-шцнцн өзц да бир кылка, зымга тарткандай абалда өткөн эмес.\nАгасы менен бирдикте малайлыктын ачуу даамын эртелеп таткан. Көптцн бири\nкатары айыл ичиндеги чарба иштери менен да алектенген. Кыска-сы, эли эмнени\nкөрсө, болочок манасчы да ошону өз көзц менен көрцп жетилген. «Манаска» болгон\nдилгирлик, кызыгуучулуктун учкуну акы-рындап тутана берген. Саякбайдын\nманасчылык өнөрцнцн калыптаны-шына чоң энеси Дакиш аркылуу өткөн\nСуранчынын айтымынан тар-тып, Көл айланасындагы Байдалы, Назар, Акылбек,"
  },
  {
    "id": "28",
    "text": "Суранчынын айтымынан тар-тып, Көл айланасындагы Байдалы, Назар, Акылбек,\nТыныбек, Чоюке (жер-дештери Чойке дешчц экен) ж.б. өңдцц ошо кездеги чоң\nманасчылардан уккандары өрнөк болуптур. 1918-1922-жылдар арасында Кызыл\nАскер-дин катарына өтцп, өзц айткандай, көрбөгөнц көр болуп, «Томуктай болгон\nтоо жок, токумчалык коо жок, куу жцрсө кулагы, кулан жцрсө туягы көрцнбөгөн»\nКара-Кумга чейин барган. Ошондо да маал-маалы ме-нен «Манастан» цзцндцлөрдц\nайтып такшалган.\n    Манасчылардын кимисине жолугуп таалим алып, бирге болгонсуз? -деген\nсуроого «чоң манасчыдан» Акылбекке (1840-ж. туулган) кезиктим."
  },
  {
    "id": "29",
    "text": "«...Сексендин беш-алтысына барып калган кези экен. ...Ошондо да кебел-бей айтып\nтурат («Манасты» - А.Ж.) кайран киши» - деп, бир кезде улуу манасчы С.Орозбаков\nНазар, Нармантай, Келдибек, Балык, Тыны-бектен жогору турат деп баалаган\nАкылбек манасчыны С.Каралаев да бекеринен эскерип отурбаган чыгаар. Буга\nкошумча - С.Каралаев уста-тым деп Көл өрөөнцндөгц Чоюке Өмцр уулун эсептейт.\nЧоюке да айрыкча психологиялык деталдарды жеткире аткарган артисттик\nжөндөмц би-йик, чыгаан манасчы болуптур.\n     С.Каралаев да «Манаска» дилгир болуп жцргөн кезинде башка манас-чылардай\nэле «кереметтцц тцш көрцц» салтынан четте калбаптыр. Ал мындайча: «1916-\nжылы Орто-Токой тараптан келе жатып, мурдагы көрцп жцргөн чоң кара\nташтын ордуна ак боз цй тигилип калганына таңыр-кап турса, кандайдыр бир ачуу\nкыйкырык чыгат да эси ооп жыгылат. Саякбай ошол абалында цйгө кирип,"
  },
  {
    "id": "30",
    "text": "кыйкырык чыгат да эси ооп жыгылат. Саякбай ошол абалында цйгө кирип,\nКаныкей сунган аяктан даам ооз тийип, сырттан Бакайга жолугат. Ал: «Казатка\nбараттык эле, Манас сага бер деген кцлазыкты берейин» - деп, оозун ачтырып бир\nнерсе берип, өзц Бакай экенин айтып, Манас, Алмамбет, Чубак, Сыргакты бирден\nсыпаттап тааныштырат. Мына ушул аян берген «кереметтцц тцш» жаш\nжигитке демөөр берип, биротоло чыгармачылыкка дем байлайт. Буга чейин эле өз\nалдынча кыйналып буулугуп жцргөнцн байкаган тууга-ны Саадабай Саякбайды\nКочкорго ээрчитип барып, эл алдына айттырып жолун ачат. Бара-бара «Манаска»\nбаш-оту менен кирип кетишине уста-ты Чоюкени ээрчип жцрцп (1924-ж.) эпостун\nтекстин толук өздөш-тцрцшц да себеп болот. 1930-жылы жетилген манасчы\nкатары коомчу-лукка таанылат. 30-жылдары эл арасынан оозеки чыгармалардын\nцлгц-лөрцн чогултуу маселеси көтөрцлгөндө ошонун шарапаты менен профес-сор"
  },
  {
    "id": "31",
    "text": "цлгц-лөрцн чогултуу маселеси көтөрцлгөндө ошонун шарапаты менен профес-сор\nК.Карасаев 1931-жылы табат. (С.Каралаев жөнцндө Сары-Камыштык Кайдуу\nдеген адам ага төмөнкцдөй кабарлайт: «Ошол кишинин аты Саякбай Карала уулу.\nАл илгерки Чоюкеден цйрөнгөн. Өзц далайды башы-нан өткөргөн жигит. ...Ошол\nСаякбай «Тайторуну чапкан жерин» ук-муштуу айтат («Семетейден» - А.Ж.).\nТегеле эч бир манасчы Саякбай-дай айта алган эмес. «...Саякбай «Чоң казаттан»\n(«Манас» - А.Ж.) да бир топ жакшы айтат. Эмики калган манасчы эле көл\nбашында ошол». Бул ошо кезде эле бир топ даражага көтөрцлцп калган талантка\nберил-ген акыйкат баа, кагазга катталган алгачкы (эл өкцлц тарабынан ай-тылган)\nсын пикир болгон. Демек, С. Каралаев өзцнө чейинки чоң манас-чылардын салтын\nтцз жана кыйыр тцрдө болсо да өздөштцрцп, өркцн-дөтцп бизге жеткирген зор\nталант. Анын варианты шарттуу тцрдө цчилтик («Манас», «Семетей»,"
  },
  {
    "id": "32",
    "text": "талант. Анын варианты шарттуу тцрдө цчилтик («Манас», «Семетей»,\n«Сейтек») аталганы менен Манас баа-тырдын акыркы тукумдары Кенен,\nАлымсарык, Кулансарыктар жөнцндө да айтымдары бар. Ушул вариант аркылуу\n«Манасты» эпикалык жанр-"
  },
  {
    "id": "33",
    "text": "дын бардык эволюциялык жолун басып өткөн классикалык формадагы «тарыхый-\nбаатырдык эпопея» деп билебиз. Океандай эпосту алмадай башына батырып, канча\nбөлцмгө жеткирип айтпасын, сюжеттик маз-мун ар дайым өз орду менен, терең\nлогикага баш ийдирилген. Эпостун эң бир артыкчылыгы - ал камтыган тема,\nкөтөргөн элдик идея өлбөс-өчпөс тцбөлцктццлцгц менен кылымдар бою актуалдуу.\nКачан болбосун бирөө-лөрдцн алдында тизе бцкпөй, тең ата жашоо, жашаганда да\nжыргал турмушта жашоо, ынтымакта биргелешип өз Ата Мекенин жат душ-\nманга тебелетип-тепсетпей жашоо - эпостогу элдик идеал. Эпос ошону-су менен\nардактуу. Ал ким тарабынан, кандай вариантта айтылбасын, анын башкы\nмаксаты - эл-жердин эркиндиги цчцн тик турган, анын туусун ыйык сактаган өз\nуулдарынын иш-аракетин сыймык менен даңа-залоо.\n    С. Каралаевдин «Манасы» да, негизинен, жалпы кабыл алынган салт боюнча"
  },
  {
    "id": "34",
    "text": "С. Каралаевдин «Манасы» да, негизинен, жалпы кабыл алынган салт боюнча\nбайыркы кыргыз элинин кылымдарды кыдырып басып өткөн тур-муш жолун,\nтагдырына туш келген далай кыйын кезеңдерде жеңип чык-кан мекенчил\nкцрөштөрцн эпикалык арымда көркөм жалпылаштыруу-дан турат. Согуштун\nмцнөзцнө жараша ага катышкан эпикалык каар-мандын портрети да,\nпсихологиясы да калыптанган традицияга бекем таянып өзгөрөт. С.Каралаев өзцнө\nчейинки манасчылардан уккандарын жайынча көнцмцш катары кайталап\nайтпастан, өзцнцн талантына таянып, жогорку чыгармачылык эргцц менен\nөркцндөтцп, тереңдетип, кеңейтип берццгө жетишкендиктен, эпостун көркөмдцк\nкудурети эле эмес, көлөмц, масштабдуулугу артып, жарым миллион сапка жеткен.\nЫрас, ушул саптын баары эле бирдей жогорку көркөмдцктө десек кал-пыс сөз\nболмок, анткени эч бир жазуу-сызуусуз, жалаң гана өз мээсине ишенген адам"
  },
  {
    "id": "35",
    "text": "болмок, анткени эч бир жазуу-сызуусуз, жалаң гана өз мээсине ишенген адам\nкандай тцйшцк тартпасын, буга жетише коюш мцмкцн эместиги белгилцц. Бул\nоозеки чыгармачылыктын өсцп-өнцгцп отуруп эл арасына тарап, кылымдар бою\nжашашына жол бере турган мыйзамче-немдццлцк. Ошондой эле эпоско таандык\nбаатырдык духка байланыш-туу согуштук эпизоддор өтө узак кайталоолор\nаркылуу баяндалган учур-лар бар. Көбцнчө баатырлардын жекеме-жеке\nбеттешццлөрцнөн орун ал-ган мындай көрцнцштөр согуштун катаалдыгын, ошого\nкатышып жат-кан каармандыктын деңгээлин ачып берццгө жардамдашат. Бул да\nболсо оозеки чыгармачылыктын өзцнчө бир жашоо өзгөчөлцгц экендигин ырас-\nтайт. Эпостун өнцгцп-өсцшц жылдар менен эмес, кылымдар аркылуу ченелсе, анын\nкөпчцлцгц да миф-фантастикага таянса да, жашоонун агымы, ага карата болгон\nфилософиялык көз караш, адамдык жеке мами-лелер, айталык улууну урматтоо,"
  },
  {
    "id": "36",
    "text": "философиялык көз караш, адамдык жеке мами-лелер, айталык улууну урматтоо,\nкичццнц эмгегине жараша баалоо ж.б. реалисттик аспектиде чагылдырылган.\nОшондон улам «Манас» эпосу баштан-аяк өзцнцн жомоктук оң каармандарын гана\nбир жактуу даңа-"
  },
  {
    "id": "37",
    "text": "залап отурбастан, анын каршысындагы душман баатырына да калыс мамиле\nкөрсөтөт. Айрым кездерде душманына алдырып, алы кетип тур-ган каармандын\nтрагедиясы карапайым адамдын эле тизе бцгцп мцңкцрөгөн учуру катары ачуу\nчындык менен айкашат. СКаралаевдин варианты кайсы тарапка таандык баатыр\nболбосун, анын сын-сыпа-тын, курал-жарагын, кийген жоо кийимин минген\nтулпарына чейин терең берилгендик менен сцрөттөйт. «Манаста» айтылгандай:\nКөбц төгцн, көбц чын, Көрцп келген адам жок. Бири\nтөгцн, бири чын, Билип келген адам жок. Илгеркиден\nбиздерге\nКеле жаткан ушу кеп. (СК. «Манас»)"
  },
  {
    "id": "38",
    "text": "Ошентсе да эпостун мазмунунда элибиздин башынан өткөн оош-кы-йыш\nзамандар, алдуураагы алсызын басмырлаган «ит жыгылыш» тур-муштун духу\nсезилээрлик абалда орун алган.\n    Адатта, эпикалык сюжет башынан оор тагдырды кечирип отурган улуттун\nзор кубанычы катары келечекте өч ала турган уулдун жарык жашоого (көп\nкцттцрцп) келишин даңазалоо менен башталып, анын эр жетиши, алгачкы\nэрдиктери, цйлөнцшц, сырткы өчмөндцц душманына жасаган жортуулдары,\nакыры чыккынчылыктын курманы болушу менен бцтөт. Ушул туруктуу схема\nкыргыздардан башка элдердин эпостору-нан да орун алган. Ал эми «Манаста», анын\nбөлцмдөрцндө бул схема баштан-аяк кайталанып, качан болбосун далай\nкармаштарда сындал-ган эр жцрөк, шамдагай жоокер бардык сын-сыпаты боюнча\nидеализация-ланган. Элдин эстетикалык муктаждыгын канагаттандырган андай\nэпикалык образдардын элестери математикалык формулалардай салт-туу стилдик"
  },
  {
    "id": "39",
    "text": "эпикалык образдардын элестери математикалык формулалардай салт-туу стилдик\nайкалыштарга айланып, манасчы цчцн эң негизги көркөм каражат катары кызмат\nөтөп келген. Манасчынын эстутумунун өзгөчөлцгцнө көп кырдуу таланты,\nартисттик жөндөмц, цнц, фантазиясы ар качан угуп отурган аудиториядан\nжогору турган. СКаралаев эмнени гана сцрөттөбөсцн, элдин жашоо-шартына,\nцмцт-тилегине ылайыктап, кандай апыртылган жомоктук көрцнцштөр болбосун,\nулуттук салтка, црп-адатка баш ийдирип, эл турмушун кеңири, терең\nчагылдырууга ба-гыт алдырган. Ошондуктан манасчынын жана ал ырдап отурган\nтекст-тин эстетикасы угуучуларга өтө тцшцнцктцц жана жакын.\n    СКаралаев «Манасты» башка эпикалык баатырдын өткөн ата-баба-ларынын\nсанжырасынан баштап, Каракандын өлгөнцнөн пайдаланып, жаш калган тукумун\nтуш-тарапка айдап кордук көрсөткөн кытай кан-"
  },
  {
    "id": "40",
    "text": "дары Алөөкө, Молтонун зордук-зомбулугун баса белгилейт. Булардын эң кенжеси\nЖакып Алтайга айдалып барып кен казып, кырк цйлцц кыргыз-дын турмуш шарты\nоңолуп кетет, бирок Жакып балалуу болбойт. Ошол учурда кытайдын каны\nЭсенканга сыйкырчылары келип, кыргызда Ма-нас аттуу уул төрөлөт, ал аман\nчоңойсо Бээжинди соо койбой турган баатыр болот - деп, аны таап, эртелеп жок\nкылууну сунуш кылышат.\n   Манас төрөлгөндө берилген чоң той кытай, калмактардын тынчын кетирип,\nЖакыптын сандаган малы жердин чөбцн жеп койду деген шыл-тоо менен Эсенкан\nжер коругуч Кочку балбанын жети жцз колу менен кыргыздарга жөнөтцп,\nЖакыптын жаш баласын эптеп тартып алууга аракеттенет. Ошондо он экиге\nчыгып калган Манас Кочку балбанды аттан оодара саят. Биринчиден, өзцнцн\nкоопсуздугунан, экинчиден, Ма-настын келечегинен чоң цмцт кылган эл бел байлап,\nАкбалтайдын акы-лына көнцп:\nЖыйгандын баарын чачалы,"
  },
  {
    "id": "41",
    "text": "Акбалтайдын акы-лына көнцп:\nЖыйгандын баарын чачалы,\nБул Алтайдан качалы.\nАла-Тоо артык жерине,\n                          Кетели кыргыз элине! (С.К. 1. 84) -деп, бир чечимге\nкелишет. Ушундан баштап Манаска болгон элдик ише-ним кцчцнө кирет. Анын\nмилдети - «эл четинде, жоо бетинде туруу». Бир сөз менен айтканда, эпостун эң\nнегизги идеясы болуп эсептелген эркиндик, көз каранды эместик идеясынын башаты\nушул жерде. Дөңгө менен Жолой Манасты байлап кетццнц көздөп кыргыздарга кол\nсалы-шат. Акбалтай, Жакып Манаска болушуп, катуу кагылышта манжуу,\nкытайлар чоң зыянга учурап, ушул окуядан кийин Манас кырк чилтен, Кызыр\nдаарыган чыныгы баатыр катары шер атагын алат. Эли-жери-нин кабарын\nАкбалтайдан угуп тцшцнцп, Кошой менен жолуккандан кийин Манас чачылган\nжуртун чогултууга бет алат. Бул учурда Эсен-канга Манас колдуу Дөңгөнцн өлгөнц,"
  },
  {
    "id": "42",
    "text": "журтун чогултууга бет алат. Бул учурда Эсен-канга Манас колдуу Дөңгөнцн өлгөнц,\nДөөдцр менен Жолойдун араң ка-чып кутулганы жөнцндөгц кабар жетет.\nЭсенкандын буйругу боюнча Жолой көп кол баштап, кыргыздарга каршы кайра\nаттанат. Ушул со-гушта эки тарап тең чоң жоготууга учурайт. Манас минген\nбиринчи тулпары Торучаар урушта Каражойдун огунан мерт болот. Манас кыр-\nгыздарды Таласка көчцрцп келип, Кошой менен коңшу конуп, бирок ата-сына\nнааразыланып өз алдынча Анжыян тарапка кетип, бабадыйкан менен орток эгин\nайдап, нойгуттун каны Карачадан Аккула тулпарды сатып алат. Ак сакалдуу\nдумана болуп кезиккен адам асмандан тцшкөн алты курчту тапшырат. Тууган\nиздеп Бакайды табат, Ажыбай өзц келип кошулат, кырк жерден кырк чоро\nкуралып, Анжыянды сурап тур-ган Алөөкөнцн залимдигин Айкожодон угуп, ошону\nкарай жөнөйт. Алөөкө Бээжинге качып, Манас чоролору менен кытайдын изине\nсалып кууп"
  },
  {
    "id": "43",
    "text": "карай жөнөйт. Алөөкө Бээжинге качып, Манас чоролору менен кытайдын изине\nсалып кууп"
  },
  {
    "id": "44",
    "text": "отуруп, Аксынын жанында, Кум-Арык дарыянын боюна жетип согушуп, өзцн колго\nтцшцрцп, дцнцйөсцн калкка кайтарып алып берет. Ушул окуядан кийин кандарга\nкабар айтылып, Кошойдун сунушу боюнча Ма-нас алтын гцлдцц ак килемге\nсалынып, алтын такка минип, эл алдына кан шайланат.\n    Манастын кадыр-баркы өйдөлөгөн сайын тегерегиндеги кандардын көрө\nалбастыгы ашынат. Төштцктцн тоюнда он эки кан топтолуп, жалгыз эле өзц\nкыйратып жаткансып көөп кетти, Манастын жазасын берели - деп кеңеш\nкурушат. Бирок Манастын сцрцнөн корккон кандар Кытайга жортуул жасайлы\nдеп келдик эле, - деп кайра тайсалдашат. Манас казатка камынып, Алмамбет\nбаштаган калың кол Бээжинге ат-танат. Алмамбет менен Сыргак чалгынга барып\nБээжинге кирип, кы-тайдын жылкысына тиет. Кытай куугунчулары менен катуу\nсогуш бо-луп, кытай колуна жаңы кцчтөр кошулуп, далай алптар окко учат. Манас"
  },
  {
    "id": "45",
    "text": "согуш бо-луп, кытай колуна жаңы кцчтөр кошулуп, далай алптар окко учат. Манас\nбаатыр Алмамбет, Чубак, Сыргак, Музбурчак, Бокмурун өңдцц эрлерден айрылып,\nАккуласын окко учуруп, оор жараты менен элине кай-тат. Согуш учурундагы оор\nжараттан Манас көз жумат. Манас өлгөндөн кийин анын сөөгцн Каныкей киши\nбилбегендей, Эчкиликтин кара зоосуна жашыруун көмдцрцп, эл көзцнө көрцнцктцц\nкцмбөз салдырат.\nМындай трагедиялуу учурда эпостун тили менен айтканда:"
  },
  {
    "id": "46",
    "text": "Кайың ыйлап, тал ыйлап, Караган жандын баары ыйлап,\nКычыраган шер ыйлап, Кцңгцрөп кара жер ыйлайт."
  },
  {
    "id": "47",
    "text": "Көпчцлцктцн кайгысына жалпы аалам органикалык бирдикте шай-кеш\nкөрсөтцлцп, элдик кайгы-капанын оор басымы сезилет. Бирок эпика-лык\nмейкиндикте да турмуштагыдай кайгы менен кубаныч жанаша жцрөт. Башкы\nбаатыр каза болгондо «Карагайдын бутагын кайрып цзцп алып, табылгынын\nбутагын тартып цзцп алып, Жер энеси менен кин-диктеш жаңы баатыр жарыкка\nкелет. Жашоонун тцбөлцктццлцгц мына ошондо. Эпос мына ушул идеяны туу\nтутат.\n   Кыскарта айтканда, улуу манасчы С. Каралаев өзцнцн өлбөс-өчпөс «Манасы»\nменен дцйнөлцк маданиятка эли сыймыктанаарлык салым кошуп кетти.\nКолуңуздардагы китеп С.Каралаевден 1936-жылы катчы-лар К. Жумабаев, Ы.\nАбдыракманов тарабынан жазылып алынган вариант. Бул вариант 1952, 1968-\nжылдарда жазылгандарга караганда толук тцрдө биринчи болуп кагазга\nтцшкөндцгц менен баалуу. Мында манасчыга таандык диалект көбцрөөк сезилет."
  },
  {
    "id": "48",
    "text": "тцшкөндцгц менен баалуу. Мында манасчыга таандык диалект көбцрөөк сезилет.\nБиз тараптан сюжетке эч кандай алымча-кошумча киргизилген жок."
  },
  {
    "id": "49",
    "text": "Бул басылышта, негизинен, манасчынын говору сакталган. Азыркы адабий\nтилге көнгөн окурманга бул варианттагы айрым диалектилик өзгөчөлцктөр\nтааныш эместей сезилээр. Мисалы, С. Каралаев «з»чыл айтуучу, ал Манас эмес\n«Маназ» деп айткан, «м», «б» тыбыштары алмашылып, ошондой эле сөз\nбашындагы «н» тыбышы айтылбай калган учурлар бар (окто-нокто, огой-ногой,\nамаз-намаз, амыз-намыз, аадан-наадан, менде-пенде, бар-пар, бери-пери, бил-пил,\nбусурман-мусулман, ар-нар, бир-пир ж. б. сыяктуу). Ошондой эле айрым\nкаармандардын ысым-дары да өзгөчө айтылат. (М.: Алөөкө-Алооке, Акбалтай-\nАкбалта, Бал-тай-Балта»). Кыскасы, текстти тцрдцц катчылар жазгандыктан,\nар кандай цлгцлөр жолугат. Анткени бири манасчы айткан сөздөрдц ада-бий\nтилдин нормасына салып оңдоп жазса, бири манасчыныкындай жа-зат. Кандай\nболгондо да С.Каралаев өзцнө чейинки мыкты манасчылар-дын салтын улап, чоң"
  },
  {
    "id": "50",
    "text": "болгондо да С.Каралаев өзцнө чейинки мыкты манасчылар-дын салтын улап, чоң\nманасчылардын өлбөс-өчпөс плеядасынын акыркы улуу өкцлц экендигин ырастап\nтурат. Ал 1971-жылы өзцнцн эли менен тцбөлцк коштошуп, «Манасын» мураска\nкалтырып кетти.\n    «Манасты» сыйлаган, ага кызыккан окурмандарга кош колдоп суна-быз.\n                                                    Айнек ЖАЙНАКОВА,\n     КРнын илим жана техника боюнча Мамлекеттик сыйлыгынын лауреа-ты,\n         Кыргыз маданиятына эмгек сиңирген ишмер, филология илимдеринин\n                                                             кандидаты."
  },
  {
    "id": "51",
    "text": "Манастын туула элегиндеги бабалары\n    Түп атасы Түгөл кан,\n    үбүнөн Кыдыр даарыган,\n    Башкы атасы баары кан,\n    Башынан Кыдыр даарыган.\n    Түнөп өткөн жерине\n    Түптүү мазар орногон\n    Муну түбүнөн кудай оңдогон.\n    Басып өткөн жерине\n    Базарлуу калаа орногон,\n    Муну башынан кудай оңдогон.\n    Он эки бирге кол берип,\n    Калыйпадан кат алган,\n    Муну менен зайыппуруш аталган.\n    Түп атасы Бөйөн кан,\n    Бөйөн кандан Чаян кан,\n    Чаян кандан Огой кан,\n    Огой кайдан оңойдур\n    Муну менен беттешкен\n    адам жоголгон.\n    Сомдуктун суусун бойлогон,\n    Огойго согушкан адам сойлогон,\n    Атасынан бабасы\n    Арысландын тукуму\n    Ичсе канга тойбогон,\n    Огой кандан Балакан,\n    Балакандын баатыры,\n    Канча жерге тараган,\n    Каяшаяк бергенди\n    Кармап алып сабаган.\n    Эңкейтип адам албаган,\n    Бет алып менде барбаган,\n    Балакандан Каракан,"
  },
  {
    "id": "52",
    "text": "Эңкейтип адам албаган,\n    Бет алып менде барбаган,\n    Балакандан Каракан,\n    Кайраттуу, мыктуу, заары күч,\n    Бу да катылганды кылган түз,\n    Кыргыздан тарап туулган,\n    Мунун кайратынан жан чыгып,\n    Кытайга салган чуулган.\n    Кайраттуу, мыктуу, заары күч,\n    Бу да катылганды кылган түз.\n    Каракан ээлеп турганда\n    Мейманкана беш сарай,\n    Берендин жайын сураба,\n    Мунун белгилүүсү бир далай,\n    Билеги жоон, таш жүрөк,\n    Каракан болуп аталып,"
  },
  {
    "id": "53",
    "text": "Ал дагы бир мүчөлүү бадирек,\nАйзакерден артык эр,\nА дагы катылганды кылган түз.\nАйбаты бийик, заары күч,\nА дагы ааламга чыр салган,\nАл Каракан өлгөндө,\nКайра келбес чын жайды,\nОшол киши көргөндө,\nАргын менен кыргыздын\nКереге-уугун кыйратып,\nКытайдан Молто кан чыгып,\nКелин-кызын ыйлатып,\nКылымга татып чатагы,\nАлөөкө деген да чыгып,\nБалбандарын шайлашып,\nБалбанын мыктуу камдашып.\nАргын, кыргыз аралаш\nӨзөн бойлой конгондо,\nКаракан өтүп дүйнөдөн\nӨрт өчкөндөй болгондо,\nКаяшаякка жан калбай,\nКаяша айтып коюуга\nКалың журттан ал калбай,\nКытайлардын Молто кан,\nКалайманды баштады,\nКаяшаяк бергенди\nКойбой кырып таштады.\nАлымын артык жороду,\nКайра айтып койгонду\nКызыл канга боёду,\nКылча жанды койбоду.\nКайраттанып алганда\nКалың кыргыз, аргындын\nКаны суудай ташыды,\nКаракан түшүп эсине\nКалың журттар жашыды.\nКара калмак, манжуу журт\nКаарын салып узду алды,\nОлжо кылып оңбогур,\nБеш көкүлдүү кызды алды,"
  },
  {
    "id": "54",
    "text": "Кара калмак, манжуу журт\nКаарын салып узду алды,\nОлжо кылып оңбогур,\nБеш көкүлдүү кызды алды,\nТалдын баарын сулатты,\nТамдын баарын кулатты,\nТакыр чаап алды эми\nАкыр татыр заманды,\nЖурт башына салды эми.\nТүтүнгө алман салганы,\nТутанып кеткен бул доңуз\nТакыр жыйып алганы."
  },
  {
    "id": "55",
    "text": "«Ай, Каракан, өлбө - деп,\nБул өңдөнгөн кордукту\nМендесине бербе! » - деп,\nКалайыктын баары ыйлап,\nКарып калган чал ыйлап:\n«Эртең тартып алат» - деп,\nОйноо өспүрүм кыз ыйлап,\nКан талоосу бек азап,\nКандан калган кыргызды\nКамчыга ченеп бөлүптүр,\nМолто менен Алөөкө\nАрага мыктап алыптыр,\nАзапты бекем салыптыр,\nАлы жок, алсыз кыргызга\nТүтүнгө асый салыптыр,\nТүгөнүп кеткен ал чочко,\nТакыр жыйып алыптыр.\nАргын менен кыргыздын\nЖаккан отун өчүрүп,\nЖабылта баарын көчүрүп,\nАл Каракан өлүптүр.\nКаяша берген киши жок,\nАргын менен кыргызды\nКечээ камчыга ченеп бөлүптүр.\nАргын менен кыргызды\nАстын бапан айдаптыр,\nАлсыратып ал журтту\nТүк койбой баарын жайлаптыр.\nКаарланган капырга\nЖе кармап берер мал калбай,\nЖе каяша айтар жан калбай,\nТополоңу тоз болуп,\nТоктобой качып кайран журт,\nКапаланып кайгырып,\nКалк айласын табуучу\nКаракандан айрылып,\nАйласын таппай быркырап,\nКан өлгөндө эки кан"
  },
  {
    "id": "56",
    "text": "Калк айласын табуучу\nКаракандан айрылып,\nАйласын таппай быркырап,\nКан өлгөндө эки кан\nКайратты мыктап салыптыр,\nКара кылбай калың журт,\nКапкайда тентип алыптыр.\nАлымына чыдабай,\nБирөө тентип Алтайга,\nБирөө тентип Каңгайга,\nБирөө тентип Урумга,\nБирөө тентип Кырымга,\nЭлсиз эркин жер калып,\nКаны жок, каңгып эл калып,"
  },
  {
    "id": "57",
    "text": "Каракандын катыны\nКара кийип тул калып\nКаракандын өзүнөн\nКазына толгон бул калып,\nКаракандын сегиз уул,\nМунун баары жаш тегиз уул,\nБул Каракан өлгөндө\nБоортокто баары жаш калып,\nБолбогон баары мас калып,\nАтасы өлүп жаш калып,\nОшо Каракандын сегиз уул\nКээси жалкы, кээси эгиз,\nМунун эрдиги журтка эң тегиз.\nКалайыктын баарысы\n«Жетим балдар чоңойсо\nМунун бир байдасы тиер» - деп,\nТилек кылып жүрүүчү.\nАтасы Каракан кан эле,\nКаракандын сегиз уулу бар эле,\nАман жүрүп чоңойсо,\nАжыратып кыргызды\nАла турган бала эле,\nБалдардын эрени Жакып, Улак кан,\nКыр жагынан чалдырып,\nКазына менен калың эл,\nДүйнөсүн талап алыптыр,\nМуну менен ал балдар\nТалаада боздоп калыптыр.\nБалдар эрешен тартып, эр болуп\nКечээ эр уулу менен тең болуп,\nБалдар эрбейип атка мингенде\nАбаң Балтай барыптыр.\nАкбалтай жайын сурасаң -\nНойгуттун мыктуу каны экен,\nОрдолуу журту нойгутту\nАлөөкө канга алдырып,"
  },
  {
    "id": "58",
    "text": "Акбалтай жайын сурасаң -\nНойгуттун мыктуу каны экен,\nОрдолуу журту нойгутту\nАлөөкө канга алдырып,\nА дагы азып калган чагы экен.\nАдырда түмөн көп жылкы,\nАк үйлүү турган Алөөкө -\nАкбалтай өңдүү каныңдын\nТөбөсүнөн басыптыр,\nДүнүйөсүн чачыптыр,\nКирип кетер көр таппай,\nКорголоорго жер таппай,\nАкылдан чындап шашыптыр,\nТөрөнүн уулу экен - деп,\nЖакыпты көздөй качыптыр.\n«Каракандын сегиз уул"
  },
  {
    "id": "59",
    "text": "Бириктешип көрсөм - деп,\nӨлсө бирге өлсөм - деп,\nЧалгынды бирге чалсам - деп,\nЧампандан жылкы алсам - деп,\nТек туруп алым бергенче\nТиштешип жүрүп өлсөм - деп,\nКара калмак, манжууга,\nКагышып жүрүп өлсөм» - деп,\nКайран Балтай канетсин,\nКараан кылды Жакыпты.\nКою болду короолош,\nАбаң Балтай көк жалдын\nАшы болду жороолош.\n«Чалгын барса - чаң бирге,\nБололук, Жакып, кулунум,\nӨлүм орток, жан бирге,\nТирүү болсок жыйгандаш,\nӨлүп калсак ыймандаш,\nБалам, Жакып, кебимди ук,\nМенин Алөөкө элимди\nЧыгарып ийди жеримден,\nСуутту менин демимди,\nСындырып ийди белимди,\nТийип алды жылкымды,\nТим эле ачты уйкумду,\nСындырып кетти белимди,\nКырып салды элимди\nТыргооту тыйпыл чогулуп,\nКалкыма кара калмак доо кылып,\nТүбүнө тирүүлөй жеткени,\nТүгөнгөн нойгут журтумду\nТүк койбой кырып кеткени.\nБалбандарын байлады,\nЭрендердин баарысын\nТүк койбой кырып жайлады,\nЧалдын баарын сабады,\nКыздардын баарын талады,"
  },
  {
    "id": "60",
    "text": "Эрендердин баарысын\nТүк койбой кырып жайлады,\nЧалдын баарын сабады,\nКыздардын баарын талады,\nКалың казды орумду,\nКытайлардын Алөөкө\nКайнатып ийди шорумду,\nБуланы бузуп алганы,\nКадимки нойгут журтума\nБузукту абдан салганы,\nКаарын төгүп камады,\nКаарына чыдабай,\nКан абаң Балтай жадады.\nУкурук тийгис азоо мал,\nҮйүң күйгөн Алөөкө"
  },
  {
    "id": "61",
    "text": "Манжуусуна мингизди,\nКан-казына ордомо\nКүрмөлөрүн күлдүйткөн\nКүчтүүлөрүн киргизди,\nКалайман салып элиме,\nКаран түн салды өзүмө.\nКозголгондо кор чыгып,\nМанжуулардан Алөөкө\nЭсеби жок зор чыгып,\nЖапаа салды бир далай,\nКечээ айкырып, алым салганда\nНойгуттун журту чыдабай,\nАпсиси жок Алөөкө,\nКытайды кудай урганы,\nАлты миң жамбы, миң кундуз,\nАлым алып турганы,\nАшкере мүшкүл иш болду,\nУшул Алөөкөнүн кылганы.\nАйтканына көнбөсөк,\nАл алымын бербесек,\nШуру отогот, маржан таш,\nӨрттөнгүрдүн жанында\nЛуң-туңдун каны аралаш,\nКаары келип какайса,\nДал-дал болот кайран баш.\nАлөөкөнүн заарынан\nБет алып менде барбады,\nАйкырык салса Алөөкө,\nАдамдын жаны калбады.\nАлөөкөнүн алдында\nАлбан түрдүү алпы бар,\nАлпын алып Бээжинден\nАтайы «Бурут, сени» - деп,\nБул аттанган экен каркыбар.\nОн эки кылым салбаптыр,\nБул Каракан өлгөнү,\nКаарланган капырга\nУкурук кайрар калбаптыр.\nБалбаны башка түрү суук,"
  },
  {
    "id": "62",
    "text": "Бул Каракан өлгөнү,\nКаарланган капырга\nУкурук кайрар калбаптыр.\nБалбаны башка түрү суук,\nКатылган аман калбастай,\nАлдадан буйрук болбосо,\nАдамдын алы жеткисиз,\nҮркүн-дүркүн балбаны,\nКагылышкан жандардын\nЖөн эле чыга турган алдары.\nКөк темирден тон кийген\nБаатырлары башкача,\nКөк күбөнү жамынып,"
  },
  {
    "id": "63",
    "text": "Көрчү болсоң Алөөкө\nКөк жолборстой чамынып,\nКыргызды кырып кетүүгө\nКелген экен камынып,\nАскер алып, кол жыйнап,\nКозголоң туман чуу салып,\nАк үйлүүгө келиптир,\nКаарынан жан чыгып,\nКанча адам өлүптүр.\nБалбандары башкача,\nБаатырлары бир канча,\nКытайдан жыйган калкы бар,\nКаяшаяк бергенди\nКанын ичмей салты бар,\nКазына мыктап жыюуга,\nКамынган экен каркыбар.\nКериги бар, били бар,\nАлөөкө оңой жоо эмес,\nКейиштүү, балдар, билип ал!\nАлөөкөнүн күчөшү\nАдам билип алгысыз,\nКагыша кеткен менденин\nБирөө да тирүү калгысыз.\nСекидеги кароолу -\nСанап койсок сексен төрт,\nҮйүң күйгөн кытайдын\nСерп алган жагы кызыл өрт.\nТүзү суук балбаны\nТутанып кеткен ал доңуз\nТүк койбой жыйып алганы.\nАдамдан башка сөздүү бар,\nБалбанынын ичинде\nТүрү суук жалгыз көздүү бар,\nБалбанынын баарысы\nЧапчышканды койбогон,\nБир чочконун этине\nБир жегенде тойбогон,\nМендеден бөлөк сүрү бар.\nАрысландай түрү бар,\nКармаганды кандаган,"
  },
  {
    "id": "64",
    "text": "Бир жегенде тойбогон,\nМендеден бөлөк сүрү бар.\nАрысландай түрү бар,\nКармаганды кандаган,\nКез болгонду жайлаган,\nЧын айбатын көргөндө\nКез болгон аман калбаган,\nАны эңкейтип менде алабы,\nАтасы кытай долусу,\nАдам тилин билбеген\nАйбанга чалыш доңузу,\nАлөөкөнүн балбаны"
  },
  {
    "id": "65",
    "text": "Кечээ айылды талап турганда,\nАр шумдуктуу балбаны\nАдамдын мурду-кулагын\nТумар кылып тагынган,\nМунун желдети жетик балбаны.\nИздеген экен Алөөкө\nБул дүйнөлүк пайданы,\nУшул азыр кезинен,\nАлөөкөнүн күчүнөн\nӨлбөй менде калабы?\nКалайманды карасам,\nСалганы келген кези экен,\nЖердин жүзүн майдандап\nАлганы келген кези экен.\nАты Алөөкө чоң бааша\nАйзакерден ыктуу экен,\nАжайыптан окуган,\nАкылы жетик кан экен:\n«Кызыталак, бурут, сени» - деп,\nАл Каракан өлгөндө,\nКекенип калган жан экен.\nАлөөкөдөн туулган\nАлтымыш уулу бар экен,\nЧынмачындын Бээжиндин\nЧындаган мыктуу каны экен,\nЧындап: «Бурут, сени» - деп,\nКастарын тиккен жан экен.\nАлтын менен күмүштү\nАлым салып алгыдай,\nКүчөп кетсе бир күнү\nТакыр кырып салгыдай,\nЭстеп, Жакып балам, бил,\nБул Алөөкө капырдын,\nДүйнөгө тойбос баатырдын\nЧалгырты турат көзүндө,\nЧаманын баарын түгөтүп,\nЭми чалганы турат өзүмдү.\nБөтөнү турат көзүндө,\nБөлөгү турат сөзүндө,"
  },
  {
    "id": "66",
    "text": "Чаманын баарын түгөтүп,\nЭми чалганы турат өзүмдү.\nБөтөнү турат көзүндө,\nБөлөгү турат сөзүндө,\nЧамасы келсе бул капыр\nБөлгөнү турат өзүңдү.\nКаарланды Алөөкө\nКатыныңды күң кылат,\nЭркегиңди кул кылат,\nКаарланган капырга\nКаяша берген оңобу,\nИт менен теңелишер адам жок,\nБизге каран күн мынча болобу."
  },
  {
    "id": "67",
    "text": "Же качып кирер токой жок,\nЖе кармаш кылар чамам жок,\nЖе таап качарга жолум жок,\nТалкалашып урушуп,\nАнан кийин өлүүгө\nЖыйыл алган колум жок,\nБелги кылган белим жок,\nБелиме таңуу бир кылып,\nКытай итке уруш кылууга\nКараканым дагы жок,\nЧалыша турган чамам жок,\nАлыша кетер айлам жок,\nБүгүн көргөн эртең жок,\nЭэ, чиркин ушундай экен,\nдүйнө бок!\nАйланы кантип кылабыз,\n«Атасы өлгөн бала» - деп,\nАйланса болот, Жакыбым,\nСилерге караан кылып турабыз.\nБелгилеп уккун сөзүмдү,\n«Беренден калган бала - деп,\nБелек кылдык өзүңдү».\nАкбалтай зарлап муну айтып,\nАлөөкөгө алдырып салган\nшумду айтып,\nАкбалтай абаң турганда\nТекечи кан, Шыгай кан\nА да келди антаңдап,\nЧакчелекей чаң болуп,\nБашы челек кан болуп,\nКыясыз жолун чалдырып,\nКыйын дүйнө, сан мүлкүн\nКытайларга алдырып,\nАзапты мыктап тарттырып,\nКароолдогу балбандан\nАлтымышын Алөөкөгө аттырып,\nКаны качып алсырап,\nЭлтелеңдеп жүгүрүп,\nЭми өлүп кетчүдөй"
  },
  {
    "id": "68",
    "text": "Алтымышын Алөөкөгө аттырып,\nКаны качып алсырап,\nЭлтелеңдеп жүгүрүп,\nЭми өлүп кетчүдөй\nКайран жандан түңүлүп,\nЭлтеңдеп экөө муну айтат:\n«Кытай алды жылкымды,\nКалмак бузду мүлкүмдү,\nТыргоот төктү канымды,\nКойбос болду кылайтып,\nБир чымындай жанымды.\nКалың кытай түптүү журт,\nКаканчынын калкы бар,"
  },
  {
    "id": "69",
    "text": "Караканың өлгөндө:\n«Такыр кырып кетсек» - деп,\nКамынган экен каркыбар.\nКатылгандын баарысын\nКанын ичмей салты бар,\nКыйшактасак кызыталак,\nКыйратып чогуу кырат го,\nӨкүмүнө көнбөсөк,\nКаалаганын бербесек\nТукумсуз журтту кылат го.\nАл Алөөкө баатырдын,\nКаны Молто капырдын\nАжайыбы, мүлкү бар,\nАлты айчылык азапты\nАзыр билип берүүчү\nСыйкырчылуу кары бар,\nТутанып өлгөн чочконун\nАжайыбы дагы бар,\nКериги бар, били бар,\nКелжиребей балдарым,\nУшул сапар тилимди ал!\nКаары күчтүү капырдын\nАйтканына көнөлү,\nДегенинин баарысын\nНазыр кылып берели.\nУшул кезде Алөөкө\nБалбаны бар, колу бар,\nБаарыбызды кырууга\nБалбандары чогуу бар,\nЖосуну бөлөк, заары күч,\nБалдарым, аны жолотсоң,\nЖандарыңдан күдөр үз!\nЖоругу бөлөк Алөөкө\nЖолборсу он беш төлдөптүр,\nБуга жолоп адам келбептир.\nБет алып адам жеңбептир,\nАзыркы кезде Алөөкө\nАжыдаары алтымыш,\nАнын ар жак жагында\nКылыч тумшук били бар,\nБуга бет алып менде баргысыз,"
  },
  {
    "id": "70",
    "text": "Ажыдаары алтымыш,\nАнын ар жак жагында\nКылыч тумшук били бар,\nБуга бет алып менде баргысыз,\nБереним, балдар, тилимди ал\nАлөөкөнүн аскери\nАбайлап көрсөм, балдарым,\nАлбан түрдүү көрүнөт,\nАл балбанды көргөндө\nАкылым кетип бөлүнөт,\nТопон суу каптап кетсе да,"
  },
  {
    "id": "71",
    "text": "Тозголдошот көрүнөт,\nБуттай темир курчанган\nЖолум үйдөй күрсү алган,\nЖолукканды бир салган,\nБайлануу жатат балбаны,\nЖолугушуп баргандын\nЧыгып кетет далдалы.\nЖердеп жүрдүк карлуу тоо,\nАңырайган капчыгай\nАтасы жок балдарга\nМен арманым айтам бир далай.\nЫрымы бөлөк, заары күч,\nЫрас кудай эми урду,\nКаптап кирди кытай журт,\nБаарыбызды кылат түз!»\nАлөөкө камап келгенде\nАргын, кыргыз аралаш\nАлек болуп кайран баш,\nАлакандай бусурман\nАйласы кетип кысылган,\nНойгуттан бар Акбалтай,\nТекече кан, Шыгай кан,\nУлак кан бар, Жакып кан,\nКаракандын сегиз уул\nАйласы кетип дал болуп,\nҮйүрмөнүн сазына\nҮйрүлүп жыйын кылды эми,\nКалк чогулган дөбөгө\nКалдайып жыйын кылды эми.\nТекече айтып кыйла кеп:\n«Кызыталак кытайга\nКыйрашалы журтум - деп,\nКалкы тыргоот, манжууга,\nКантип сурак беребиз?»\nШыгай туруп муну айтып,\nАдам уккус шумду айтып:\n«Молто менен Алөөкөгө\nАлышып ал жетеби,\nАйбаты бийик баатырга,"
  },
  {
    "id": "72",
    "text": "Адам уккус шумду айтып:\n«Молто менен Алөөкөгө\nАлышып ал жетеби,\nАйбаты бийик баатырга,\nКара курттай капырга?\nУламадан уласак,\nБилгичтерден сурасак\nТопон суу тийбес кытай журт\nТозокту эчен салыптыр,\nМындан мурун кыргызды\nТак токсон чаап алыптыр.\nБабам Огой чыкканда\nБасташкан экен кытайга,"
  },
  {
    "id": "73",
    "text": "Чынмачындын Бээжинди\nЧындап уруш салыптыр,\nАйдап тоону жердетип,\nАзганакай бул журтту\nБабам күтүп калыптыр.\nАл Каракан өлдү - деп,\nКабардан угуп алыптыр.\nБизди чаап алууга,\nЧаркы келсе кытайың\nКулдантып чогуу алууга,\nКара курттай кол болуп,\nКелген экен бул кытай\nКакандан бери козголуп,\nЖери Бээжин жери экен,\nКөптүгү курттан көп экен,\nТүптүү кытай эли экен,\nТүгөтмөккө капырың\nКамына чыккан кези экен.\nМоюнга түштү күйгөн чок,\nМанжуу, кытай жабылса,\nАлууга бизди камынса\nКаяша айтар адам жок.\nКытай милек, биздер аз,\nКыларым барбы кудайга\nДегенине көнөлү,\nТүбү түптүү капырдын\nКаяша айтпай, сөз айтпай\nСураганын берели.\nБизде каяша айтар кан да жок,\nКүркүрөгөн капырга\nКүрөшө кетер ал да жок,\nЧапчышарга чама жок,\nАкыр заман салды го\nИт менен алыша кетер ал да жок.\nТеңелишсек капырга,\nКан Алөөкө баатырга,\nЖарлык кылса жаңжуусу,\nЖабылып каптап өтөт го\nТыргооту тыйпыл чогулуп,\nАзганакай журт элек"
  },
  {
    "id": "74",
    "text": "Жарлык кылса жаңжуусу,\nЖабылып каптап өтөт го\nТыргооту тыйпыл чогулуп,\nАзганакай журт элек\nЖерге таптап кетет го.\nКара калмак-солоону\nКалайманды салат го.\nЖети жашар баланы\nКаарланса капырлар\nДенекул кылып алат го.\nАстына сунар айза жок\nБу журт менен алыша кетер айла жок."
  },
  {
    "id": "75",
    "text": "Мына, бүгүн көргөн эртең жок,\nКайран башка күн түшсө\nТойпоңдошсок капырга\nТопурактай тоз кылып,\nТоктотпой чаап алат го,\nТолкуп жаткан капырлар\nТозокту башка салат го.\nБалдар, бизге медер кылар бел да жок,\nБет алышып салышчу\nБелге таңуу эр да жок,\nЧалышарга чама жок,\nЭңкүгө бүткөн пас болдук,\nЭзелден бери аз болдук.\nТогуз бөрү бир койду\nТаласа тарпын коёбу,\nТолгон кытай аз журтту\nСабаса тарпын коёбу,\nКалың кытай, түптүү журт\nБуга катылган киши оңобу?\nАлөөкө менен Молтонун\nАйтканына көнөлүк,\nКаалаганын берелик.\nЖетимиш кызыл нар айдап,\nКызыл алтын, ак жамбы\nНарга артып алалы\nБөйдө канды төкпө - деп,\nТартуу кылып баралы.\nБээжинден келген Алөөкө\nАк үйлүүгө келиптир\nКан көтөрүп алалык».\nБай менен Балтай чамынды\n«Көп эле болсо өлөрбүз,\nӨлүп калса кайран баш\nКыямат жүзүн көрөрбүз,\nАжал жетип, күн бүтсө\nКөр азабын көрөрбүз!\nСурак тийсе кытайың\nБарабанды тартпайбы,\nБаарыбызды олжолоп,"
  },
  {
    "id": "76",
    "text": "Көр азабын көрөрбүз!\nСурак тийсе кытайың\nБарабанды тартпайбы,\nБаарыбызды олжолоп,\nТыйпыл кырып карыңды\nАндан кийин кайтпайбы!\nБукара кылса кытай журт:\n«Ууру кылдың» - дебейби,\nЭбин таап кытайың\nЭлдин баарын жебейби!\nЛуңтуң деген каны бар,\nКолго түшсө бул кытай\nАртыкча башым барында"
  },
  {
    "id": "77",
    "text": "Айылымды кантип берейин,\nКутурган экен Алөөкө\nИт менен кулжуңдашып көрөйүн!»\nТекече кан, Шыгай кан,\nКайраттуусу Акбалтай\nКайран Балтай муну айтып,\nОозун жыйып алгыча\nБозала желек, кызыл туу\nКудай бетин салбай кал,\nБой-бойлогон ызы-чуу,\nЧаң обого бурулуп,\nТуш-туштан сан кол куюлуп,\n«Каканчылап» чуу тартып,\nЖез түтүк үнү чыркырап,\nЖез най үнү дыркырап,\nАйзанын башы кылкылдап,\nЭми аскердин башы былкылдап,\nБалтачаны бөлүнүп,\nАсты менен айзачаны көрүнүп,\nЧаң обого бурулуп,\nТыргооту тыйпыл жыйылып,\nКалмагы бөлөк бөлүнүп,\nАсты менен манжунун колу көрүнүп,\nЖаңылбаган мергени\nЖабылып каптап келгени.\nЖаа тартуучу ыктуусу,\nЧалма уруучу мыктуусу\nКолодон чырмап айзасын\nКолойтуп өйдө аштаган,\nСогуш десе сүйүнүп,\nКоркуп колтук ачпаган,\nКойгулашкан адамды\nКоёндой жерге таптаган,\nАлышканды буй кылган,\nБалбандары башкача.\nБука моюн, буура сан,\nБулкушканды куураткан\nБаатырлары бир канча,"
  },
  {
    "id": "78",
    "text": "Балбандары башкача.\nБука моюн, буура сан,\nБулкушканды куураткан\nБаатырлары бир канча,\nДөңгөнүн колу бир илек,\nКүн чыгыштан жабылып,\nАлөөкө колу алты илек.\nКүн батыштан камынып,\nАйбаты бийик, заары күч\nЭми аманат жандан күдөр үз.\nАлек болуп Акбалтай өңдүү кандары\nЧыркырап ыйлайт\nКаракандын жетим балдары,\nТаш күмбөзүн талкалап"
  },
  {
    "id": "79",
    "text": "Такыр чаап өттү эми\nКуралган ишин кулатты,\nКез болгонду сулатты,\nКадырман кыргыз калкыңдын\nЭми келин-кызын чуулатты,\nКытай селдей каптады,\nКаяшаяк бергенди\nКара жерге таптады.\nЖан айласын табалбай\nШашкан кыргыз мындан көп.\n«Жаным калар бекен» - деп,\nЭнтелеңдеп тоо бойлоп,\nКачкан кыргыз мындан көп.\nКарылардын баарысы\nТизелери бүгүлүп,\nКайраты жок жамандар\nКытайлардын астына\nКелин болуп жүгүнүп.\nОшондо кытай Алөөкө\nОрдону бузуп бул кылып,\nКатындардын баарысын\nКара элечек тул кылып,\nКайраттуунун баарысын\nТакыр айдап кул кылып,\nКаракандын казына,\nМейманкана беш сарай\nБекемдиги бир далай\nТүркүгүн сууруп алды эми,\nДүмөктү башка салды эми,\nКазына бузуп өттү эми,\nТүпкө минтип жетти эми.\nАлөөкө кан, Молто кан\nАдам билбес жообу бар,\nАдамды карап кылуучу\nКумурскадай жайнаган\nАрт жагында колу бар,\nКаптап кирди калың кол\nЭми бусурман журттун шору бар.\nКалың колдун ичинде\nКытайдан Дөңгө балбан бар,"
  },
  {
    "id": "80",
    "text": "Эми бусурман журттун шору бар.\nКалың колдун ичинде\nКытайдан Дөңгө балбан бар,\nДөңгөнүн жайын сураба\nМунун жан казандай башы бар,\nЖана жаткан иттей кашы бар,\nМайлаган буудай жүздөнүп,\nБаатырдыгы башкача\nАчкан ороо көздөнүп,\nЗорлугу тоонун теңиндей,\nКол алдында чоң Дөңгө"
  },
  {
    "id": "81",
    "text": "Козголсо жанды жегидей,\nЧоюнбаш чапчу ыктуу экен,\nЧоң чочко кытайдан чыккан\nмыктуу экен.\nКынсыз кылыч байланып,\nКармаса жутуп ийчүдөй\nКаары бетине айланып,\nАйкырык салып сумсайып,\nБуруп темир курчанып,\nМурунтан чыккан эр экен,\nКаканчылуу Бээжинде\nАтагы Дөңгө дээр экен.\nЖети батман буудай жеп,\nДан жыттанган эр экен,\nЖеткендин баарын өлтүргөн\nКан жыттанган кул экен.\nКез болгонду койбогон,\nБир камандын этине\nБир жегенде тойбогон,\nБээжиндин Кары канынан\nБуйрук алып шаарынан\nКан талоосун кылууга\nКамданган экен каркыбар\nКара бурут кыргызды\nКалтырбай чогуу кырууга\nКамданган экен каркыбар.\nДөңгөнүн жайын сураба\nЧынмачындан Бээжинден,\nЧын какандын өзүнөн\nТегиз жыйнап, кол алып,\nАлбан түрдүү мол алып,\nКөк күбөнү жамынып,\nКөрүүчү болсоң чоң Дөңгө...\nКөк жолборстой чамынып,\nКеринейин чуу тартып,\nЧаң обого бурулуп,\nТыргоот, шибе, манжуусу\nТыйпыл баары чогулуп,\nКытайлардын добулбас"
  },
  {
    "id": "82",
    "text": "Чаң обого бурулуп,\nТыргоот, шибе, манжуусу\nТыйпыл баары чогулуп,\nКытайлардын добулбас\nЧогуу баары кагылып,\nБалбаны такыр жабылып,\nМолто менен Алөөкө\nБуйрук кылып Дөңгөгө:\n«Тили башка тилинде,\nКызыталак буруттун\nБизге душман зилинде,\nСоюп жерге тапта - деп,\nБаатыр Дөңгө, капта - деп,"
  },
  {
    "id": "83",
    "text": "Өлтүрүп жерге тапта - деп,\nКечээ бурут Огой барында\nОторго койгон сан кара,\nБажыга алган түмөн мал\nТүгөл тийип кетти эле,\nТүбүмө минтип жетти эле,\nМенин түгөнбөй турган өчүм бар.\nТөрөсү өлгөн буруттун,\nМунун төбөсүнөн басалы,\nТөрт түлүгүн чачалы,\nМунун төрүнө казан асалы!\nКанын байлап кыралы,\nКарасын талап туналы,\nКаяшаяк бергенди\nКалтырбай чогуу кыралы!\nКызыталак буруттун\nКызыгына кирели,\nКулжуңдап кетсе кууратып,\nКуйкасын кармап тилели.\nАйда, Дөңгөм, кол айда,\nКолдун баарын чогуу айда!\nКайраттуусун камайлык,\nКыз-келинин түк койбой\nҮй үстүнөн талайлык.\nКызыталак буруттун\nЖаккан отун өчүрүп,\nҮч үйлүүсүн бир койбой\nЖан-жабылта көчүрүп.\nКамчылан, Дөңгөм, камчылан\nТүйшүктү мыктап салалык,\nКыз-келинин буруттун\nТүк койбой талап алалык!\nКаарлуу Дөңгөм, кебимди ук,\nКайраттуусун кыралы,\nКайраты жок жаманын\nОлжо кылып туналы.\nКыстап алман салалы,\nЭл четине Алөөкө\nАк үйлүү кылып баралы,"
  },
  {
    "id": "84",
    "text": "Кайраты жок жаманын\nОлжо кылып туналы.\nКыстап алман салалы,\nЭл четине Алөөкө\nАк үйлүү кылып баралы,\nКутуруп жаткан буруттан\nАлманды мыктап алалы,\nТүпкү журтун түк койбой\nТүгөтүп чаап алалы!» -\nКаарланып Молто кан\nДөңгөгө айтып бул сөздү,\nЖер жайнаган кол болуп,\nКол санатсыз мол болуп,\nЧаң обого бурулуп,"
  },
  {
    "id": "85",
    "text": "Кытайы кыйын жыйылып,\nБеш жагынан кол каптап,\nБелгиси жок мол каптап,\nЖезнай үнү такылдап,\nБарабан үнү баркылдап,\nКылычы кынсыз көрүнүп,\nКөргөндүн көөнү бөлүнүп\nКерней-сурнай тартылып,\nКалың кытай какайлап,\nЭми келип жетти катылып,\nЖаа жамгырдай атылып,\nЖер карарып түн болуп,\nКөргөнгө дүмөк күн болуп,\nЧаң обого бурулуп,\nКөптүгүн көрсөң кара курт\nТыргооту тыйпыл жыйылып,\nАйзанын башы кагышып,\nАдамдын башы чабышып,\nАсты элди таптады,\nАркасы селдей каптады,\nКайрат кылып, кеп айтпай\nТекече кан, Шыгай кан\nАла-Тоо бойлоп качканы.\nКөктөн көк ала булут тутулуп,\nТекече кан, Шыгай кан,\nБечара аман кутулуп,\nНойгуттардын Акбалтай\nАрсланың калды тутулуп,\nКудай бетин көргөзбө,\nАдырда жылкы алты сан\nАны тийип кетти эми,\nТоодагы жылкы тогуз сан\nТоктотпой айдап өттү эми.\nТополоңун тоз кылып,\nТүпкө минтип жетти эми,\nКыйла жанды кырды эми,\nКыздарды олжо кылды эми,\nБуланы булап алды эми,"
  },
  {
    "id": "86",
    "text": "Түпкө минтип жетти эми,\nКыйла жанды кырды эми,\nКыздарды олжо кылды эми,\nБуланы булап алды эми,\nБузукту башка салды эми.\nКелеңкер чачпак, кең соору\nКелини сулуу кыргыздын\nКытай кеп кылбай, олжого алды эми.\nКызыл көйнөк, айча бел\nКыргыздардын кылактаган сулуу кыз\nКара калмак, манжуу журт\nОлжо кылып калды эми.\nМурун Каракан аттуу кан өлүп,\nКаны өлгөндө кара журттун баары өлүп,"
  },
  {
    "id": "87",
    "text": "Алөөкө менен Молтонун\nСурак кылган азабы\nБуттап алтын зер алат,\nАл алтынды таппаса\nЖайылып жүргөн малды алат,\nМалдан кемип бир калса\nБашты чаап жанды алат,\nТура чапкан кыргызды\nТуура кункор тул кылды,\nКаяшаяк бергенди\nКармап алып кул кылды.\nБуланы булап алганы,\nБузукту мыктап салганы,\nБу Алты-Шаар, Маргалаң\nАяк жагы Кокон кан,\nОрдолуу шайык көк жөкөр\nОрчуну Букар, Самаркан\nСаны кетип тарады,\nАк үйлүү күттү Алөөкө,\nЖурттун баарын карасаң\nДал ошого карады.\nБээжинден келип зор болуп,\nАлөөкө аттуу кан чыкты,\nАлөөкө менен Молтонун\nДобушунан жан чыкты.\nАаламга өкүмдү\nСалып турду Алөөкө,\nАлык-алман алтындан\nЧалып турду Алөөкө,\nАл алманды таппаса\nКурмандыкка барганы\nСалып турду Алөөкө.\nАлөөкөнүн азабы\nАжыдаардай толгонду,\nАлөөкө келет дегенде\nЫйлаган балдар сооронду.\nКаары келсе Алөөкө\nКатуу мүшкүл иш кылат,\nКаарына тийгенди\nКара жердей түз кылат,\nБет алдына барганды\nБейпай салып жадатат,"
  },
  {
    "id": "88",
    "text": "Каарына тийгенди\nКара жердей түз кылат,\nБет алдына барганды\nБейпай салып жадатат,\nЧындап жини кармаса,\nБет алдына барганды\nКалдайларга сабатат.\nКаары күчтүү, кан аты,\nБукарасын сабамак -\nБул кытайдын түбүнөн бери адаты."
  },
  {
    "id": "89",
    "text": "Маргалаңга ажайып\nСалып турду Алөөкө.\nКаарын төгүп кайкайып,\nКанча жерден алымын\nАлып турду Алөөкө.\n«Ай, Каракан, өлбө - деп,\nБул өңдөнгөн кордукту\nЖан - деп, кудай жаратсаң\nМендесине бербе» - деп,\nКалайык ыйлап, калк ыйлап,\nКатын-бала жалпы ыйлап,\nКүздүн күнү болгондо\nТүтүнгө асый салганы,\n«Түгөтөмүн азыр» - деп,\nДүмөктү чогуу салганы,\nТүк койбой жыйып алганы.\nЖазга маал болгондо\nЖалдуу байтал мингизбейт,\nЖалпы жыйып бир алат,\nКүздүн күнү болгондо\nКуйруктуу козу жегизбей,\nБуга күчтү бир салат.\nҮч үйлүүгө бир казан\nЖалгыз үйгө каратты,\nКаяшаяк бергенди\nКармап алып сабатты,\nКалың журттун баарысын\nКалайман салып жадатты,\nКаяшаяк бергенди\nКолун чеге кадатты,\nАкыр-такыр күч кылды,\nКайран журттун баарысын\nДүмүрчөгүн түз кылды.\nКыштын күнү болгондо\nЖана: «Алымга бергин» - деп,\nКыздан алым баштады,\nКаарына чыдабай,\nКалайыктын баарысы\nБузулуп кете таштады.\nӨөдө-төмөн өкүрүп,"
  },
  {
    "id": "90",
    "text": "Кыздан алым баштады,\nКаарына чыдабай,\nКалайыктын баарысы\nБузулуп кете таштады.\nӨөдө-төмөн өкүрүп,\nТуйлап жүргөн мындан көп.\n«Кыз да болсо\nӨзөктөн чыккан бала эле\nАтаа, өлүмгө кантип бердик!?» - деп,\nЫйлап жүргөн мындан көп.\n«Алөөкөнүн заары - деп,\nКуткарбады бир кудай\nБу капырдын каары - деп,"
  },
  {
    "id": "91",
    "text": "«Өлөйүн» - деп, өлө албай,\nӨкүрүп турат кайран журт\nӨз жанын өзү кыя албай.\nКалайык антип турганда\nКаракандын сегиз уул -\nБашчысы Жакып, Улак кан\nБаары катар кеп баштап:\n«Минтип тирүү жүргөндө\nТуубай туна чөгөлү,\nТирүү жүрбөй өлөлү,\nБу кытайдын кордугун\nӨлгүчө кантип көрөлү,\nБиз дагы Каракандын уулу элек,\nБаары жаман болбосок\nКанзааданын бири элек.\nТирүү жүрбөй өлдүк го,\nБу кытайдын кордугун\nКыяматка көрдүк го!\nӨлбөй тирүү жүргөндө\nКай мураска жетебиз,\nКүчөгөн экен бу кытай\nБиз бир күрпүлдөшө кетелик!\nӨтүп кеткен Каракан\nАтабыздын чоңдугу\nАз болсо тоонун сеңирдей,\nКаракандын сегиз уулу\nАтасын тартпай баарысы\nАкмак болду дегизбей,\nКара-Тоону бет алып,\nОй беките конолу,\nКайран Балтай баш болсо,\nКызыталак кытайдын\nБаласын уурдап соёлу,\nБир кишиге билгизбей,\nБир адамга туйгузбай\nМуну четтетип жүрүп соёлу.\nКолдогусун биз жетим\nБилгизбей уурдап соёлу».\nАттанууга камынып:"
  },
  {
    "id": "92",
    "text": "Муну четтетип жүрүп соёлу.\nКолдогусун биз жетим\nБилгизбей уурдап соёлу».\nАттанууга камынып:\n«Азирет!» - деп, жалынып,\nЖай-жарагын шайланып,\nЖоо кылычын байланып,\nТулпардан жыйып ат алып,\nТууганы кыргыз журттан бата алып,\nСай тулпарды токунуп,\nШашып амаз окунуп,\nАрсландай таптанып,\nБаштыгы Жакып, Акбалтай"
  },
  {
    "id": "93",
    "text": "Алтымыш балбан аттанып,\nКең Кашкар ылдый жакалап,\nСай буудандын баарысын\nКайра баштан такалап,\nКара байыр, казанат\nКалбыр өпкө, жез билек\nАт тулпарын минишип,\nТүгөнгөн тоонун бетине,\nТетиги кум арыктуу дайранын\nОңкойгон тоонун урчуктан,\nОңурайган тумшуктан\nСупа садык чалганда,\nКечээ таң дүмпүйүп калганда\nОргуп-оргуп чаң чыгат,\nОргуган чаңды караса\nАлтын, жакут, дилде артып,\nКүндүзүн өргүп, түн катып,\nКызыл дилде, жакут таш\nКымбаттыны төөгө артып,\nКалдайдан сексен балбаны\nБээжинге жүрүп калганы.\nКез болгон экен ошо жол\nКытайдын токсон балбаны,\nАрсыланы Жакып, Акбалтай\nТалаадан кармап алганы,\nТаш-талканын чыгарып,\nТакыр кырып салганы,\nЖүк арткан төөсү токсон беш,\nКызыл куйрук кара нар\nОлжо кылып алганы.\nКарактап кармап төөнү алып,\nБалдар келип кыргызга\nДегенине көнүшүп,\nАр түтүнгө бир бирден\nМуштумдай алтын беришип,\nОлжого мыктап канышып,\nОйронду мыктап салышып,\nТаң кашкая атышып,"
  },
  {
    "id": "94",
    "text": "Муштумдай алтын беришип,\nОлжого мыктап канышып,\nОйронду мыктап салышып,\nТаң кашкая атышып,\nТамаша кылып жатышып,\nКиречилер жол тартып\nКонуп жаткан кезинде,\nБалбандардын баарысын\nСоюп жаткан кезинде,\nАябаган калайман\nСалып жаткан кезинде,\nБалбандарды курманга\nСалып жаткан кезинде,\nАлөөкөнүн алдында"
  },
  {
    "id": "95",
    "text": "Жөө желдет деген балбаны\nОшол акмак кутулуп,\nКанына аман барганы.\nКанына барып муну айтып,\nАлөөкөнүн алдына\nАдам билбес шумду айтып:\n«Каным көрдүм кызыкты,\nКачып келдим бузуктан.\nТаң кашкайып сүргөндө,\nЖерге жарык тийгенде\nБоз алалуу туу көрдүм,\nАч кыйкырык, куу сүрөөн\nБир айкайы күчтүү чуу көрдүм.\nКалайманды баштады,\nЭсенкандын алдына\nАлтын жүктөп баруучу\nБалбаныңдын баарын\nТакыр кырып таштады.\nКара байыр казанат,\nКалбыр өпкө, жез билек\nКайыпка катар ат минген,\nИлек-илек жоо чыкса\nСезгенбей жоого бир тийген,\nКурун селде чалынган,\nКатар айза сунганда\nКудуреттеп жалынган,\nКөрсө бурут өзү экен,\nКазынаңдын баарысын\nКарактап алганы жүргөн кези экен!\nТөбөбүздөн басканы\nЖүктөлгөн дилде, көп алтын\nОлжо кылып чачканы\nКөрдүм бурут өзү экен,\nКарасам кара көзү экен.\nКазып кетти орумду,\nКайнатып кетти шорумду,\nЧачып кетти мүлкүмдү,\nКырып кетти элимди,\nСындырып кетти белимди,\nУкпай кетти сөзүмдү,"
  },
  {
    "id": "96",
    "text": "Чачып кетти мүлкүмдү,\nКырып кетти элимди,\nСындырып кетти белимди,\nУкпай кетти сөзүмдү,\nОлжо кылды малымды,\nАгызды суудай канымды.\nАндан көрө таксыр кан,\nКолду жыйып алыңыз,\nТаланып кеткен алтынды\nТакыр жыйып алыңыз!»\nКабарчысы барган соң\nМунарга жарык жагылып,"
  },
  {
    "id": "97",
    "text": "Добулбас бекем кагылып,\nАйзанын баары кыйылып,\nАдамдын баары жыйылып,\nКанынан буйрук келген соң\nКытайдын баары ээлигип,\nКыйындын баары жээлигип,\nБаатырдын баары шамданып,\nБалбандын баары камданып:\n«Түбүнө чогуу жетем» - деп,\nТүк койбой кырып кетем» - деп,\nКарапчы тонун шайлатып,\nБуудандарын камдатып,\nАлөөкөнүн кийгени -\nКөөхардан топчу муштумдай,\nЭми көрүүчү болсоң ушундай,\nКаарланып чамынып,\nДобулбас бекем кагылып,\nАлөөкө кылды буйрукту,\nКара калмак, манжууга\nКайра салды шумдукту.\nАлөөкөнүн жанында\nКүрмөчөнүн күлдүйтүп,\nКүчтүүдөн бар бир миң кан,\nКарыпчысын калдайткан\nКалдайдан бар бир миң кан.\nӨрттөй көзү бек жайнап,\n«Алтының алды» дегенде\nКан ичмеси бек кармап:\n«Акылга дыйкан эриң кел,\nБул азапты көрүңөр!»\nАкылман экен каркыбар,\nАаламдын баарына\nЧалдырбай турган чаркы бар.\nАлөөкөнүн эшикке\nЖолборсу он беш төлдөптүр,\nЖолоп адам келбептир.\nАстында алтын тагы бар,\nАлтайчылык өлөрдү"
  },
  {
    "id": "98",
    "text": "Жолборсу он беш төлдөптүр,\nЖолоп адам келбептир.\nАстында алтын тагы бар,\nАлтайчылык өлөрдү\nАзыр бейлеп билүүчү\nАлты аяры дагы бар.\nАтагын уккан чочуган,\nАлтымыш бурку илийди\nЖетик билип окуган,\nБичиктерин алышып,\nАяр менен сыйкырчы\nБалын ачып салышып,\nАлты аяры капырдын,\nАл Алөөкө баатырдын"
  },
  {
    "id": "99",
    "text": "Канына айтып бир топ сөз -\nАярдын баары жабылды\n«Сиздин алтыныңыз табылды!\nЖе Каракандын сегиз уул\nЭрешен тартып эр болду,\nЭр уулу менен тең болду.\nТыңдуудан жыйнап кол алып,\nЭрендерин чогуу алып,\nБулаңды булап алыптыр,\nА балдар бузукту мыктап салыптыр.\nСенин кызматчыңды кармаптыр,\nБалбаныңды түк койбой,\nТүгөл баарын жайлаптыр.\nТоксон беш төөдө алтынды\nТалап олжо кылыптыр,\nБалбандардын баарысын\nТалаадан басып кырыптыр.\nЭч ким тийбей балбанга\nБукарадан эл жүрөт,\nКаракандын сегиз уул\nТышка чыккан кытайды\nТалап-булап жеп жүрөт.\nБашчыларын сойбосоң\nТаш-талканын чыгарып,\nБыйыл такыр бөлүп койбосоң,\nЭгерде бизди оң кылбайт,\nЭзелде бизди соо кылбайт.\nБалбан айдап, кол жыйып,\nКолдун баарын мол жыйып,\nҮй үстүнөн басалы,\nҮйүң күйгөн буруттун\nКапкайда жинин чачалы.\nБокчолорун тинтели,\nТөрүнө чийип сызыкты,\nКызыталак бурутка\nБир кылалы кызыкты.\nСуук кептен салалы,\nАл алтынды бербесе"
  },
  {
    "id": "100",
    "text": "Төрүнө чийип сызыкты,\nКызыталак бурутка\nБир кылалы кызыкты.\nСуук кептен салалы,\nАл алтынды бербесе\nСулуусун тартып алалы».\nДеп, - ошентип, аярлар\nАйтып өтүп кеткенде,\nАлөөкөнүн добулбас\nБуйрук кылып койгондо\nКамынып чабат балбаны,\nАл добулбас чабылса\nКулактын чыгат далдалы.\nДобулбас катуу кагылып,\nДобулбас үнүн укканда"
  },
  {
    "id": "101",
    "text": "Балбанынын баарысы\nЭми жетти жабылып.\nКүрмө кийген кытайдын\nКүчтүүлөрү оолукту,\nТаш сайынган кытайдын\nТазалары чогулду.\nТыргооту тыйпыл чогулуп,\nКеринейин чуу тартып,\nКез-кез жерде бор атып,\nКара калмак, манжуунун\nБалбандары чогулуп,\nАлтынын таап алууга\nЖана мүшкүл доо кылып,\nАлман салып калганы.\nКумурскадай кыжырап,\nКаптады кытай быжырап,\nКынжылалуу балбаны\nСегиз уулдун башына\nКыйын мүшкүл салганы.\nБаштыгы Балтай кан экен,\nАкбалтайдын жанында\nСегиз жетим бала экен.\nАл балдарга барганда\nКайраты бийик, заары күч\nКатылса кылат кырып түз,\nЭми бу капырдан күдөр үз.\nСебилдүү балбан сексен төрт\nСерпишкен жагы кызыл өрт.\nАдам тилин билбеген\nБалбандары бир башка,\nБаары каптап чуркурап,\nБалакет салды куу башка.\nАл балбанын көргөндө\nАаламдын калкы жыйылды\n«Кылып иер эми» - деп,\nКаарына чыдабай\nКыйла кыргыз кырылды.\nБүгүн көргөн эртең жок,\nУшундай экен дүйнө бок!\n«Түбүбүзгө жетер - деп,"
  },
  {
    "id": "102",
    "text": "Кыйла кыргыз кырылды.\nБүгүн көргөн эртең жок,\nУшундай экен дүйнө бок!\n«Түбүбүзгө жетер - деп,\nКаарланса бул баатыр\nТүк койбой кырып кетер» - деп,\nКалайыктар күйүнүп,\nЭс билгендин баарысы\nЭр Алөөкө алдына\nКелин болуп жүгүнүп,\nАкылман экен Акбалтай\nАттан түшүп жүгүрүп"
  },
  {
    "id": "103",
    "text": "Алөөкөнүн алдына\nТизеси жерге бүгүлүп,\nАкбалтай турду жүгүнүп,\nСөзгө чечен Акбалтай\nКара тилин кайрады,\nКан Алөөкө алдына\nКайран Балтай сайрады\n«Баатыр, кан экениң чын болсо,\nЭэлесең кызык жер мына,\nКырып ийсең, букара кыргыз эл мына,\nБаатыр, жайлап салсаң мен мына!\nМенин чапчыша турган чамам жок,\nСиз менен алыша турган айлам жок,\nМенин кайра айтар тилим жок,\nМенин кагыша кетер күнүм жок.\nТойгуча алсаң мал мына,\nАгызчу болсоң кан мына,\nКүтүп алсаң букара,\nАргын, кыргыз эл мына.\n«Бузук» - деп, кырып жиберсең\nБашчысы Балтай мен мына!»\nБалтай мындай деген соң:\n«Бул айтканың ырас» - деп,\nМолто кан карап турганы,\nАлөөкөнүн өзүнө\nЧоң буйрукту кылганы\nМАНАС\n«Карактаткан алтындын\nКайда кеткен дайыны жок,\nЖе кармап алган ээси жок,\nКылмышсыз бар, момун бар,\nКыйлада нече сонун бар,\nМуну кырып ийсек болобу!? -\nБу журтта каракчы бар, күрө бар\nКалың журт таза эмеспи,\nМуну кылып жүргөн бирөө бар."
  },
  {
    "id": "104",
    "text": "Бу журтта каракчы бар, күрө бар\nКалың журт таза эмеспи,\nМуну кылып жүргөн бирөө бар.\nКубалашып куушуп,\nМуну куп мойнуна салалы\n«Куураган бурут кылды» - деп,\nБул журтту кантип кырып салалы!\nЖан сактоого жер керек,\nАлым алып турууга,\nКазынаны жыюуга\nБизге калың кара эл керек!\nКылмыштууну табалы,\nБу кызыталак буруттун\nКапкайда жинин кагалы».\nАнда Алөөкө муну айтат:"
  },
  {
    "id": "105",
    "text": "«Бу кызыталак бурутту,\nТоксон беш төөнүн алтынын\nМына ушул бурут курутту.\nБу Каракандын сегиз уул\nЧаткалга жыйган малы бар,\nЧамасы келсе бу бурут\nБиз менен чапчышам деген алы бар.\nБөтөнү турат сөзүндө\nБөлөгү турат көзүндө,\nЧамасы келсе бу бурут\nЧалышкан турат өзүмө.\nУшунчада күтүнүп,\nМунун үйүрүн бузуп тийбесек,\nЭгерде бизди соо кылбайт,\nМуну туш-тушка бөлүп ийбесек!\nЖаккан отун өчүрүп,\nКызыталак бурутту\nЖан-жабылта көчүрүп,\nБуга жер бербейли конушка,\nМунун бирөөнү айдап оруска,\nМунун бирөөнү айдап ийренге,\nМуну түшүрүп жибер тереңге!\nБирөөнү айда казакка\nМына минтип түшүр азапка.\nБирөөнү айда кабыргалуу Каңгайга,\nБирөөнү айда кара калмак Алтайга,\nТүп коргонун түз кылып,\nТүгөл айдап жоголткун!»\nМуну менен Молто кан\nАлөөкө тилин алганы,\nБалбандары башкача\nБасып кызык салганы,\nӨлтүрбөстөн житирбей,\nТирүү байлап алганы.\nКан буйругу эки эмес -\nКайран Балтай, Жакыпты"
  },
  {
    "id": "106",
    "text": "Өлтүрбөстөн житирбей,\nТирүү байлап алганы.\nКан буйругу эки эмес -\nКайран Балтай, Жакыпты\nКырк үйлүү кыргыз баш кылып,\nАлтай көздөй айдады.\nБирөө айдалды ийренге,\nБирөө түшүп кетти тереңге,\nБирөө айдалды оруска,\nЖер табалбай конушка.\nОболку дарты козголду,\nТополоңу тоз болду.\nКолу артына байланып,\nКордук көрүп айдалып,\nБуларды бөлүп турганда\nКалайык ыйлап, кары ыйлап,"
  },
  {
    "id": "107",
    "text": "Калайык журттун баары ыйлап:\n«Ай, Каракан, өлбө - деп,\nАзапты бу журт көрбө - деп,\nБул өңдөнгөн кордукту\nМендесине бербе» - деп,\nКөөдөнгө батпай көп санаа,\nТалан көргөн кайран журт\nКөзүнүн жашы он талаа.\nДүмөктүү түйшүк салды эми,\nКаракандын сегиз уул\nТүк койбой байлап алды эми,\nТөрүнө казан асты эми,\nТөрт түлүгүн чачты эми.\nАдырдан тийди бээсин,\nЖакын келсе моминтип\nЖайната муштап мээсин,\nЧыгарып ийди бул журттун\nКапкайдагы кээсин.\nКайратсызын байлады,\nКайрат кылган мыктуусун\nКармап алып жайлады,\nАлардан калган балдарды\nДенекул кылып алганы,\nКакандын кароол канына\nКызматчы кылып салганы.\nКайраттууну сабады,\nКатын менен баланы\nОлжо кылып талады.\nТоодо жылкы тогуз миң\nТоктотпой тийип өткөнү.\nӨрүштөгү төөнү,\nСоюп салды Алөөкө\nБаатырсынган дөөнү.\nУргаачыдан узду алып,\nБейилиң курган Алөөкө\nБеш көкүлдүү кызды алды.\nКалың казды орлорду,\nКайнатты такыр шорлорду,\nБош койбой байлап колдорду,"
  },
  {
    "id": "108",
    "text": "Беш көкүлдүү кызды алды.\nКалың казды орлорду,\nКайнатты такыр шорлорду,\nБош койбой байлап колдорду,\nТакыр кырып салды эми\nБуларга кол кайруучу чоңдорду.\nАгала желек туу салды,\nАч айкырык чуу салды.\nЭңкейиштеп бас экен,\nКыргыздын колу аз экен,\nӨөдөгө чыккан чөп экен,\nКытайдын калкы көп экен.\nТүрлүү-түрлүү алпы бар,"
  },
  {
    "id": "109",
    "text": "Түбүнөн бери куралып,\nКелген экен каркыбар.\nКолуна тийген адамды\nКойбой сабап, талкалап,\nБөлүп кетер наркы бар,\nКыйыгына тийгенде\nКылычтап башын чаап салмак\nБу кытайдын салты бар.\nДүмбүрчөгүн түзөтүп,\nТүк койбой талап алды эми.\nКемпирлерин ыйлатып,\nАбышкасын кыйнатып\nАябай дүмөк салды эми.\nКоломтосун казды эми,\nКордук менен талкалап\nКыргыз журтту чачты эми,\nӨкүм менен иш кылып,\nӨз билгенин кылды эми.\nКаканчынын калкы экен,\nКатылганды бул кытай\nКанын ичмей наркы экен.\nКытайдан Молто чоң улук\nКыргызды кырып кетүүгө\nКөк жалың\nКакандан келген тоорулуп,\nБалбандары башкача\nКаары толук капырдын\nБил мингени бир канча.\nАтсыз жүргөн дөөлөрү\nКумурскадай быжылдап,\nКурчап келди жөөлөрү.\nКынжысы бар мойнунда\nАлбан түрлүү балбаны,\nАл балбаны катылса\nАдамдын чыгат далдалы.\nАлөөкө менен Молтого\nАкыл айран, заары күч,\nКаарланган капырың\nКатылганды кылат түз.\nЗаары күчтүү балбаны\nТаш күмбөзүн талкалап"
  },
  {
    "id": "110",
    "text": "Каарланган капырың\nКатылганды кылат түз.\nЗаары күчтүү балбаны\nТаш күмбөзүн талкалап\nКыргызды такыр чаап алганы.\nЭр Алөөкө, Молто кан\nКалың колун каптатып,\nТалоон кылып турганда\nАжалы жеткен жан өлүп,\nКыргыздан кыйла бала өлүп,\nШибенин каны чоң Дөңгө,"
  },
  {
    "id": "111",
    "text": "Калмактардан Ылама\nКажылдаган капырдын,\nКан Алөөкө баатырдын\nБу кордугун сураба!\nКазанды олжо кылышып,\nОлжолоп алып тунушуп,\nКара курттай кыжырап,\nЖер тумандап быжырап,\nАсман ачык, жер бүркөө\nЖеткилең кытай жеткени,\nАлөөкөнүн токсон нар\nКызыталак бурут алдың - деп,\nАкыр заман дүйнөнү\nБашка салып турганы.\nКан Алөөкө капырга,\nУлугу Молто баатырга\nОлжо болду көп кыргыз,\nКаяша айтар бир жан жок\nЖорго болду көп кыргыз.\nТүндүктү жагып кыйратты,\nТүйшүктү салып ыйлатты.\nАжалды анык жеткизди,\nЧаманын баарын кеткизди.\nАзаматты кул кылды,\nКатындын баарын тул кылды.\nКара курттай капырга\nКайрат кылар бир жан жок,\nКайран Дөңгө баатырга\nБелгилүү жок, бел да жок,\nБет алышып турганда\nЖе кайрат кылар эр да жок,\nБүгүн көргөн эртең жок,\nАтаңдын көрү, алакчы\nМында кырылгандар санда жок,\nАжыратып алуучу\nАл Каракан мында жок!\nСурап ичсе тойбогон,\nСугалагын койбогон,\nКараңгыда айдаса\nКабылан сындуу жойлогон,"
  },
  {
    "id": "112",
    "text": "Сурап ичсе тойбогон,\nСугалагын койбогон,\nКараңгыда айдаса\nКабылан сындуу жойлогон,\nКайран кыргыз эл элек,\nӨзөн бойлоп конуппуз,\nЭр Каракан өлгөндө\nӨрт өчкөндөй болуппуз\nОбол мурда кан өлүп,\nАйла табар жан калбай,\nЖе калайыктын баары өлүп,\nӨзөн бойлой конуптур,"
  },
  {
    "id": "113",
    "text": "Өйдө кылар бир жан жок\nӨрт өчкөндөй болуптур,\nБаатырлар жатат сабоодо,\nМалдар жатат камоодо,\nАй караңгы белгисиз\nТүн ушундай экен - деп,\nАлакчы дүйнө, оңбой кал,\nКытайдын каары келгенде\nБизге күн ушундай экен» - деп,\nМуңканып ыйлап калың журт\nАрманын айтып тургуча,\nАчып оозун жыйгыча,\nАндай-мындай дегиче\nКытайлардан Алөөкө,\nКырмышанын Мурадыл\nМанжуулардан чоң Молто,\nТаш сайынган кытайдын\nТазалары чогулуп,\nКүрмө кийген калмактын\nКүчтүүлөрү чогулуп,\nБелбоо кийген кытайдын\nБерендери чогулуп,\nАкылдуусу, ыктуусу,\nАлөөкө менен зор Молто\nЖоонун айласын билчү мыктуусу.\nАйзасы артык учтуусу,\nКылычы кыйын курчтуусу,\nЧоюнбаш чапчу балбаны,\nЧоң акылман жандары,\nБичик ачкан сыйкырчы\nЧогулушуп алганы.\nЧаң обого бурулуп,\nТыргооту тыйпыл жыйылып,\nКылыччаны шайланып,\nОчогор айбалтасын\nОңураңдап байланып,\nКаканчын Бээжин дээр экен,\nКаарланса кытайың,\nКаптап кетер эл экен.\nЖарлык кылса жаң-жусу"
  },
  {
    "id": "114",
    "text": "Каканчын Бээжин дээр экен,\nКаарланса кытайың,\nКаптап кетер эл экен.\nЖарлык кылса жаң-жусу\nТакыр келген эл экен,\nАлакандай кыргызды\nАлек кылып таптакыр\nАлып салган кези экен.\nӨз билгенин кытай журт\nКылып калган кези экен,\nОлжого катын-кыз алып,\nТунуп калган кези экен,"
  },
  {
    "id": "115",
    "text": "Каяшаяк бергенди\nТ/*    о      и\nКайра тартып тим койбой,\nКырып салган кези экен,\nКалың кытай, какан журт\nТунуп калган кези экен,\nКыргыздын баарын кыйратып,\nОлжо кылган кези экен.\nАлтын, күмүш мол алып,\nЖүктөй албай калыптыр,\nАгача келин, сулуу кыз\nОлжосуна көп алып,\nҮптөй албай калыптыр.\nКытайдын ишин сураба\nКызыл куйрук нарды алып,\nКызыл жамбы, көөхар таш,\nКызыл алтын, жамбы алып,\nШибелерден эр Дөңгө\nКынсыз кылыч байланып,\nКайра жаачу булуттай\nКаары бетине айланып,\nБаатырлыгы башкача,\nБалбандыгы бир канча\nКомокойлуу сыр найза\nКолойтуп өйдө аштаган,\nАаламга азап баштаган,\nКойгулашкан жоо чыкса\nКоркуп колтук ачпаган.\nКойгулаша келгенде\nКоёндой жерге таптаган,\nБеттешкен аман калбаган,\nБет алып менде барбаган.\nКөк камандай күүлөнүп,\nМолто менен Алөөкө\nБул экөөнө сүйлөнүп:\n«Атаңдын көрү, эки кан,\nАзыркы кезде тилимди ал,\nЧоң зыйкырчы жан элем\nМенин айтканымды билип ал!\nУшу турган бурутка,"
  },
  {
    "id": "116",
    "text": "Азыркы кезде тилимди ал,\nЧоң зыйкырчы жан элем\nМенин айтканымды билип ал!\nУшу турган бурутка,\nБурут деген бу журтка\nКалайманды баштайлы,\nЭркеги түгүл буруттун\nКатынын кырып таштайлы.\nӨзү бурут тилинде,\nКызыталак бурутуң\nБизге душман зилинде.\nБул буруттун ырымы -"
  },
  {
    "id": "117",
    "text": "Үчтөн-төрттөн көрүнөт\nАтына таккан жырымы.\nЗаңгел тоону жердеген,\nБет алып менде жеңбеген,\nКароолдоп жолун чалбаган,\nЭңкейтип киши албаган\nМээнет баскан эл экен.\nКокустан, тирүү койсок карысын,\nӨлтүрбөй койсок баарысын,\nАсты Какан Бээжинге\nАйыл конуп албасын,\nСырын алып ал элдин,\nСыртын көрүп бу жердин\nСемирип сергип албасын.\nКубары кыргыз кутуруп,\nКөчүп барып жериңе,\nАйыл конуп элиңе\nОбол мурун ыр тартып,\nАндан кийин сыр тартып,\nСемирип-сергип калбасын,\nАндан кийин биздерге\nУкумунан тукуму\nСерпишип уруш салбасын,\nЧынмачындан Бээжиндин,\nЧын какандын элинен\nТутанып кеткен бурутуң\nЧындашып өчүн албасын!»\nДөңгө туруп муну айтты.\nОшол кезде Алөөкө\nБилеги жоон, таш жүрөк\nӨзү бил мүчөлүү бадирек:\n«Атаңдын көрү, эр Дөңгө,\nИт экенсиң, сен Дөңгө,\nАтым - балбан Алөөкө,\nКаарыма алганда\nАстымда керик малым бар,\nБурутуң турмак мен өзүм\nОн сегиз миң ааламды\nТалкандай чалар алым бар!"
  },
  {
    "id": "118",
    "text": "Астымда керик малым бар,\nБурутуң турмак мен өзүм\nОн сегиз миң ааламды\nТалкандай чалар алым бар!\nУшу кезде байкагын,\nЖолборсум он беш төлдөгөн,\nУшул кезде өзүмө\nЖолоп адам келбеген.\nАжыдаарым - алтымыш,\nАнын ар жак жагында\nКылыч тумшук пилим бар,\nКыңкылдаган, ой Дөңгө,\nМенин бу күчүмдү билип ал,"
  },
  {
    "id": "119",
    "text": "Жүргөнүмөн чаң чыгат,\nМенин добушуман жан чыгат,\nУшу башым барында\nЭч ким назар сала албайт,\nМени эңкейтип менде ала албайт.\nМенин каканчыда каным бар,\nМенин канча жерде шаарым бар,\nАл шаарымды жердеген\nМенин канча жерде жаным бар.\nБу дүйнөнүн адамын\nМенин ала турган алым бар,\nАскерим бар, колум бар,\nБел байлаган белим бар,\nМенин бекип жаткан жерим бар,\nШуру отогот бөркүм бар,\nБурутуң эмес ааламды\nМенин буй кыла турган эрким бар.\nЖан багууга жер керек,\nБиз өңдөнгөн кандарга\nБукара болчу эл керек.\nАзканакай бурутту\nБагынтып алсак,\nБурут деген бу журтту,\nКаарды кантип баштайбыз,\nКатын менен баласын\nНе - деп, кырып таштайбыз?»\nАлөөкө айтып ар кыл кеп,\nАйтып өттү мындай деп:\n«Биз менен алыша турган алы жок,\nЖе буруттун акыл тапчу каны жок,\nКатын менен балдарын\nТегиз кырып таштасак,\nТентек болот мунуңуз,\nАйласы кеткен буруттун\nАртынан коркуп турасыз,\nТак, алдыңкы жерде туруңуз!"
  },
  {
    "id": "120",
    "text": "Тентек болот мунуңуз,\nАйласы кеткен буруттун\nАртынан коркуп турасыз,\nТак, алдыңкы жерде туруңуз!\nУлукка мойнуң буруңуз,\nДөңгө, уят болот мунуңуз!\nКолго тийген букараны\nНе бетиң менен кырдыңыз?»\nАлөөкө оозун эми жыйганда,\nАйтып муну турганда\nБала каздай баркылдап,\nБаатыр экен кытайдын\nБаягы Молто таркылдап,\nШуру отогот маржан таш\nТөбөсүндө жаркылдап:\n«Атаңдын көрү, эр Дөңгө,"
  },
  {
    "id": "121",
    "text": "Сен айта бербе андай - деп,\nУшу турган бурутуң,\nБурут деген бу журтуң\nАк буудайдай үрөндөш,\nТукуму бирге сүрөөндөш».\nАндан көрө бу журтту\nЖаккан отун өчүрүп,\nЖалпы баарын көчүрүп,\nБурамалуу жез найза\nБурчунан кармап имерип,\nЭрен кабырга жиберип,\nБирөөнү айдап оруска,\nЖер бербегин үч үйлүү\nБурут конушка\nМунун бирөөнү айда ийренге,\nМуну түшүрүп жибер тереңге.\nМунун бирөөнү айда казакка,\nТүшүрүп ий бурутту\nКайра тарткыс азапка.\nБирөөн көчүр кең Оркондун жонуна,\nТүшүрүп жибер,\nОркондо тыргоот колуна.\nМунун бирөөнү көчүр Каңгайга,\nКөчүрүп Каңгай жонуна,\nЭнчисине басып төмөнкү\nМанжуу шибе колуна.\nБирөөн жибер Алтайга,\nАдам кирбес түшүнө\nЖибергин, кара калмак ичине.\nМунун кайраттуусун көрөлү,\nӨлтүрбөстөн, житирбей,\nКызыталак бурутту\nКамчыга ченеп бөлөлү!»\nКаны буйрук кылган соң\nКалың журт карап турабы,\nКандын сөзүн эки кылабы,\nКадырман кыргыз кайран журт\nКаракандын сегиз уул"
  },
  {
    "id": "122",
    "text": "Калың журт карап турабы,\nКандын сөзүн эки кылабы,\nКадырман кыргыз кайран журт\nКаракандын сегиз уул\nТополоңун тоз кылып,\nТоктотпой байлап алды - дейт,\nТополоңун тоз кылып\nТозокту башка салды - дейт.\nКаракандын сегиз уул -\nУлуусу Бай, Үсөндүр,\nҮсөндүн колун байлады,\nОркон көздөй айдады.\nБайдын колун байлады,\nТөмөн Желпиниш көздөй айдады."
  },
  {
    "id": "123",
    "text": "Улак кан колун байлады,\nИйренди көздөй айдады,\nБаштыгы Балтай, Жакыпты\nАлтай көздөй айдады,\nАзганакай кыргыздан\nАлышар алдуу калбады.\nКазганы калың ор болду,\nКайнатылуу шор болду,\nДобушунан жан чыгып,\nАлөөкө башаа кан болду,\nМаргалаңга ажайып\nСалып урду Алөөкө,\nАлты-Шаар, Кокондон,\nАйда сабап сарттардан\nАлым алды ошондон.\nАлөөкө аттуу башааны\nАртыкча кудай урганы,\nАйда сабап сарттардан\nАлты миң жамбы, миң кундуз\nАлым алып турганы,\nАл алымын таба албай\nЖурт тукурап турганы.\nКытайдан Молто кан чыгып,\nЖүргөнүнөн чаң чыгып,\nМунун добушунан жан чыгып,\nСандан кетти калың журт\nАны мындай таштайлы,\nБайлоого кеткен баатырлар,\nАйдалып кеткен бакырлар,\nОшондон кабар баштайлы.\nБаштыгы Балтай, Жакыптын\nЭки колу байлоодо,\nЭки көзү жайноодо\nАлты миң кытай, сан калдай\nӨзүлөрү тегеректеп айдоодо.\nАлты өгүз, төрт качыр\nКүчүн берип айдады,\nАлты эчки, үч уйдун\nСүтүн берип айдады,"
  },
  {
    "id": "124",
    "text": "Алты өгүз, төрт качыр\nКүчүн берип айдады,\nАлты эчки, үч уйдун\nСүтүн берип айдады,\nКырк үйлүү кыргыз журт эле\nМунун кылайган алы калбады.\nЭти болду көк жашык,\nКаны калды бир кашык.\nЖер жүзүнө даңкайтып,\nБаткызбай айдап баратат,\nЭки күнү бир жерге\nЖаткызбай айдап баратат.\nЖе жашынарга кабак жок,"
  },
  {
    "id": "125",
    "text": "Жакшылап жеген тамак жок,\nБалдар баспай чуркурап,\nАрык болуп баратат.\nАйласын таппай айдалып,\nАртына колу байланып,\nКарып болуп баратат.\nКүндүзүндө тынч албай,\nМинтип айдап алды эми.\nТүнүчүндө уйку албай,\nКүндө тынып калган жок,\nКүн мезгилин алган жок,\nАйда тынып калган жок,\nАй мезгилин алган жок.\nБылкылдак куурай бышкыча,\nМыйзам гүлү учкуча\nМыктап алты ай айдалды.\nТоңкойгон эчен тоону өттү,\nТолкуган эчен суу кечти,\nАдыр-будур бел ашты,\nМунарык тарткан чөл басты,\nЭчки-Өлбөстөн эңкейди,\nКордой менен Маңканды\nКошо ашып калды эми,\nИленин башы Үч-Арал\nАмалсыз кечип барды эми.\nӨгүз-Ашуу, Тай-Ашуу,\nКичи-Жылдыз, Чоң-Жылдыз\nТегиз басып алды эми,\nАры жак жагы - Ак-Талаа\nАк-Талаага барды эми.\nАй, жаныбар, Ак-Талаа\nБаба баскан жер эмес,\nЖердиги тыргоот, көп калмак\nЖети ата көргөн эл эмес.\nАк-Талаа жетип конду эми,\nАл күнү Ак-Талаа конок болду эми.\nТаң кашкайып сүргөндө,"
  },
  {
    "id": "126",
    "text": "Ак-Талаа жетип конду эми,\nАл күнү Ак-Талаа конок болду эми.\nТаң кашкайып сүргөндө,\nЖерге жетип жарык тийгенде,\nСупа садык чалганда,\nТаң дүмпөйүп калганда\nТөбөдөн жылдыз зирилдеп,\nКыбыла көздөп бириндеп,\nАсмандан жылдыз бөлүнүп,\nМунарык тартып бүрүлдөп,\nТаң шоокуму көрүнүп,\nТаңдын муздак жели зыркырап,\nКамыштын башы чыркырап,\nБалапан торгой чуркурап,"
  },
  {
    "id": "127",
    "text": "Кумунун үстү чийилип,\nТалынын башы ийилип,\nЖаткан экен Ак-Талаа\nАдыр-бүдүр бел экен,\nАбыдан сонун жер экен.\nБөөт көлчүк, сазы бар,\nБөлүнгөн өрдөк-казы бар,\nАлмасы бышып көң болгон,\nЖаңгагы бышып сай толгон,\nКызгалдак чөбү кылкылдап,\nКымыздык чөп, ышкыны\nТегиз бышып былкылдап,\nЖаткан экен Ак-Талаа.\nОртосунда оргуган булак суусу бар,\nЖылтыргандуу шыбагы\nЖыргалдуу экен убагы.\nСуу боюнда өзөнү,\nБу жерге басып адам келбеген\nЭлкин экен жерлери.\nЧырпыктары чынардай,\nЧынарлары мунардай,\nЧымчыктарын карасаң\nТоодо улуган улардай.\nКескелдирик жыландай,\nЖыландарын карасаң\nТогуз кулач аркандай,\nАлда Таала кудурет\nЖан жараткан ар кандай,\nАк-Талаа жайы ушундай.\nЭркин экен талаасы,\nБөрсө деген бир жан бар\nКурсагынан бөрсөңдөп,\nЧыгып жүрөт баласы.\nТүрлүү-түрлүү жаныбар,\nЖан көрбөс жандын баары бар.\nКиши кийик, төө кийик\nАдырында мунусу.\nЭлкин жаткан жер экен,\nМунун аягын Алтай дээр экен,"
  },
  {
    "id": "128",
    "text": "Киши кийик, төө кийик\nАдырында мунусу.\nЭлкин жаткан жер экен,\nМунун аягын Алтай дээр экен,\nАл Алтайды жердеген\nКара калмак, манжуу журт,\nКайнап жаткан эл экен.\nБалтай, Жакып баштыгы\nЭмгекке колу байланып,\nКыргыздан чыгып кырк үйлүү\nАлтайга барды айдалып,\nАйдалып барган карыптар\nАртык Алтай жер тапты,"
  },
  {
    "id": "129",
    "text": "Кара калмак эл тапты.\nКыргыздан каңгып жоголду,\nКыйланын баары кайгырды,\nКыйналып журттан айрылды.\nКара калмак дээр экен,\nӨзү кадырман сонун эл экен,\nКең Алтайды жайлаган,\nЭшигинин алдына\nМиңден кысыр байлаган.\nАркысы тыргоот, көп калмак\nОкто тийбей карыган\nОйноп жүргөн аты бар,\nТөрт түлүктүү калың мал\nКалмагың күткөн экен каркыбар\nАйдалып барган кырк үйлүү\nБаштыгы Жакып, Акбалтай\nКырк үйлүү кыргыз курган журт\nСаанчы кирип, сүт ичип,\nМинтип жанын бакты эми,\nЖылкы жайып, күч минип,\nАнтип жанын бакты эми.\nКара калмак, манжуудан\nЭчкинин тоңгон майын жеп,\nЭбин таап кысыр тайын жеп,\nМинтип жанын бакты эми.\nБул калмакка келгени\nОн эки айга толду эми.\nКырк үйлүү кыргыз ичинен\nАкылманы Акбалтай\nКыргыздан келген көк бука,\nКөк буканы союшуп\nКөңүл толгон көп капа\nКөп капаны жоюшуп,\nБала каздай каркылдап,\nАк сакалы жаркылдап,\nАбаң Балтай кыргызга\nАкыл айтты жаркылдап:\n«Кырк үйлүү келген күнөкөр"
  },
  {
    "id": "130",
    "text": "Ак сакалы жаркылдап,\nАбаң Балтай кыргызга\nАкыл айтты жаркылдап:\n«Кырк үйлүү келген күнөкөр\nАлыста калды бусурман\nОрдолуу шайык көк жөкөр\nАйдалып келген бусурман\nЖерибиз Алтай дээр экен,\nАлтайда кара калмагың,\nЭң эле сонун эл экен.\nБалдар капанын баарын чачалы,\nКайгырсак кыргыз табылбайт,\nАлтындын кенин казалы.\nКетмендеп жерди оёлу,"
  },
  {
    "id": "131",
    "text": "Кайран жан өлүп кеткиче\nБалдарым, кең-кесири тоёлу.\nБалдар, капанын баарын коёлу,\nКайгырсак кыргыз табылбайт,\nКөрүнсө абийир жабылбайт.\nБизде, балдар,\nБел байлаган бел да жок,\nМедер кылып жүрүүчү\nБелгилүү кыргыз эл да жок,\nБизде калка кылар Огой жок,\nКачып кирер токой жок,\nБиздин эл аккан булак жок,\nДардайып жатар убак жок.\nЖан багуучу карыппыз,\nКара калмак, манжуунун\nОртосунда калыппыз.\nАлтай артык жер экен,\nКалмак да караандуу\nЖурту артык эл экен.\nКыйбат сөз айтам билип ал,\nКерүүгө тиккен бак да жок,\nКерсейип жатар чак да жок,\nТалаага турган бак да жок,\nБизде талтайып жатар чак да жок.\nСегиз, тогуз жыл болсун\nЖан аябай турушуп,\nАябай жанды багалык,\nКара жер менен урушуп.\nАтагы Алтай жер экен,\nКара калмак, манжуу журт\nБул аштык билбес эл экен.\nКырсыкты чечсе жараткан\nДардайышып жатасың,\nАлып койгон эмгектин\nТабагын тайга сатасың.\nЭмгек кыл, балдар, эмгек кыл,\nАчкан курсак тоюнат,"
  },
  {
    "id": "132",
    "text": "Алып койгон эмгектин\nТабагын тайга сатасың.\nЭмгек кыл, балдар, эмгек кыл,\nАчкан курсак тоюнат,\nАрыганы семирет!»\nАкыл айтты Акбалтай,\nОлуязаада жан экен,\nАкбалтай аттуу карынын\nЧоң акылы бар экен.\nАйзакерден мыктуу экен,\nАйла тапкыч ыктуу экен.\nАкбалтай бизге кан экен,\nКаңгып келсек бул жерге\nАкбалтай берди жараткан\nБизде өлбөчү күндөр бар экен."
  },
  {
    "id": "133",
    "text": "Баатыр Балтай кырааның\nБилбегенди билгизген\nБилимдүү Балтай эр экен,\nТуйбаганды туйгузган\nТуйгун Балтай шер экен,\nКасиеттүү жан экен,\nСүйлөп турса сөзү ачык,\nБу дүйнөдө көзү ачык,\nКасиеттүү жан экен,\nАтагы нойгут каны экен.\nАзып келдик алыстан,\nАкбалтайды берди кудурет,\nУшу турган калың журт\nБир ырысы бар экен.\nМедер кылды Балтайы\nУшул Акбалтай тилин алалы,\nЧекеден тер агызып,\nАштыкты кенен салалы.\nКайгынын баарын жоёлу,\nКара жерди быйыл\nКетмендеп жатып оёлу.\nКелжейип басып жүргүчө\nБыйыл кең-кесири тоёлу,\nАкбалтай тилин алалы,\nБыйыл арыптап малды табалы.\nТирүү жанга мал керек,\nМалды жыйнап калалык.\nСемирип-сергип алалык.\nЖан аябай мал жыйнап,\nКара калмак, манжууга\nТең тууган болуп калалык.\nКапанын баарын таштайлык,\nБыйыл кайратты мыктап\nбаштайлык».\n«Карып Балтай абаңдын\nАйткан сөзү акыл - деп,\nАкбалтай тилин албастын\nЖети атасы капыр - деп,\nЖетик Балтай муну айтып,"
  },
  {
    "id": "134",
    "text": "Айткан сөзү акыл - деп,\nАкбалтай тилин албастын\nЖети атасы капыр - деп,\nЖетик Балтай муну айтып,\nЖетелүү сөзү акыл» - деп,\nАбам Жакып муну айтат.\nКырк үйлүүнүн баарысы,\nАзып барган бул журттун\nАкбалтай, Жакып карысы,\nКырк үйлүү кыргыз баарысы\nКызматка кирди баарысы.\nАлтын кенин казышты,\nКазып алган алтынды"
  },
  {
    "id": "135",
    "text": "Дорбого салып катышып,\nКерек десе калмакка\nТөрт түлүк малга сатышып,\nШамыянын шайлатып,\nКош өгүзүн байлатып,\nЖердин жүзүн ачтырып,\nУучтап тукум чачтырып,\nЭгин айдап, жай болуп,\nЭсепсиз кыргыз бай болуп,\nАк буудай данын чайнашып,\nЭшигинин алдына\nАлтыдан тулпар байлашып,\nАйдап алган эгиндин\nКочушун койго сатышып,\nТабагын тайга сатышып.\nЖан аябай жарышып,\nСан кара күтүп бай болуп,\nКөңүлү мындан жай болуп,\nСанаасы менен болтуруп,\nСандыгынын баарысын\nСары алтын мүлккө толтуруп.\nБайлыгын мүлккө толтуруп,\nКороосун чаңга жашырып,\nБай Жакып деп аталып,\nСан кара күтүп эр Жакып,\nТөрт түлүгү шай болуп,\nТөрө агаң Жакып бай болуп,\nАстыңкы эрдин шалпайтып,\nЭки өркөчүн каркайтып,\nАтаны алты сан болуп,\nАбаң Жакып бай болуп,\nАл Алтайда турганда\nАбаң Жакып көкжалдын\nАлтыны жети там толуп,\nМАНАС\nАдырда жылкы алты сан,\nАргымак, буудан аралаш\nЖакып күтүп сан кара,\nКөңүлү күндө жай болду,"
  },
  {
    "id": "136",
    "text": "МАНАС\nАдырда жылкы алты сан,\nАргымак, буудан аралаш\nЖакып күтүп сан кара,\nКөңүлү күндө жай болду,\nАбаң Жакып кайрандын\nКөңүлү журтка жай болду,\nАлтайда манжуу, калмактан\nБаарынан Жакып бай болду.\nБайлыгы журтка билинип,\nУлук экен Эсенкан\nАнын даңзасына чийилип,\nАты жетти Алайга,\nАбаң Жакып берендин."
  },
  {
    "id": "137",
    "text": "Атагы журтка жайылып,\nСан кара күтүп бай болуп,\nБичик чийип кат алып,\nБай Жакып - деп аталып,\nӨрүшкө малы толуптур,\nАлтайдагы көп журтка\nАты Жакып берениң\nОлуя чалыш болуптур.\nАтактуу Жакып бай болуп,\nЭчен жылы болгуча\nБир балага зар болуп.\nОшондо Жакып: «Ушунчалык сан кара мал күтүп алып же\nбалам жок,\nкөргөн күнүм кандай болот?» - деп, кырк үйлүү кыргызды\nжыйып алып:\n«Бул каран калган көп малды ким ээлейт?» - деп, адам\nтаппас ой кылып,\nааламга жетер той кылып, Жакып жараткандан бала сурап\nмуңканып ый-\nлап турган жери.\n«Малды күттүм, балам жок,\nЖараткандан көп тилейм -\nМенин бала күтөр чамам жок.\nТоодогу жылкым тогуз сан\nТобурчак тулпар алам жок,\nТозокко жыйган каран мал,\nМуну тосуп алуучу\nТозоктуу дүйнө балам жок,\nТобурчак, тулпар мээси жок,\nМуну тосуп алчу ээси жок!\nКудайдын кылган ишине\nМуну көтөрбөскө чара жок,\nЭэси жок каран мал\nМуну тосуп алчу балам жок,\nКуу дүйнөнү көп жыйдым,"
  },
  {
    "id": "138",
    "text": "Муну көтөрбөскө чара жок,\nЭэси жок каран мал\nМуну тосуп алчу балам жок,\nКуу дүйнөнү көп жыйдым,\nЖе бала табаар чамам жок,\nБу дүйнөнү көп жыйнап,\nМураска минтип жетемби?\nАтаным алты сан болду,\nБаласы жок сандалган\nЖакыбың мындай жан болду.\nТегинге жыйган ээсиз мал\nТеңшерсем эркек балам жок,\nТегеренет эсен жан.\nТурага толду кайран мал,\nТуякка эркек бала жок,\nТура албас болду кайран жан.\nМенин жүктөрүм атан, пил болду,"
  },
  {
    "id": "139",
    "text": "Береки алган жарым Чыйырды\nАлганым эчен жыл болду,\nСолбуп чачын тарабайт,\nСоолгур кандай күн болду?!\nБаатыркан кызы Бакдөөлөт\nМенин баштатан жарым ушу эле,\nБарктасам бала төрөбөй\nБаарыдан мүшкүл иш болду!?\nЭэси жок малды көп күтүп,\nЭэ     мураска жетемин,\nБаана кылган бала жок\nТуяксыз өтүп кетемби?!\nАргымак бактым мээси жок,\nМуну баптап минер ээси жок!\nМен Алтайга келгени\nКаран малды көп жыйып,\nБастырып төргө чыкпадым,\nЖе «баа» эткен үнүн укпадым.\nАрманым калың, ичим чок\nАлтайга минер буудан жок,\nӨзүм менен уялаш\nАйдалган сегиз тууган жок,\nИчим капа, боорум чок.\nМал үзүрүн көрүүчү\nБаатыр кыргыз журтум жок,\nЭңкейип кетсем элим жок,\nЭэсиз малды жаюуга\nМенин эзелки турган жерим жок.\nБул Алтайда курган журт\nЭңкейип кетсем элим жок,\nЭлим турмак бул жерде\nЭш кармарга жээним жок.\nАстымда турган ага жок,\nАлтайда туруп күн көрдүм,\nАрка кылган тага жок,\nМенин байлыгым калың санда жок"
  },
  {
    "id": "140",
    "text": "Алтайда туруп күн көрдүм,\nАрка кылган тага жок,\nМенин байлыгым калың санда жок\nСурап ичсе тойбогон,\nСугалагын койбогон\nМенин арсланым кыргыз элим жок!\nКудайдын салган дүмөгүн\nКөтөрбөскө чарам жок,\nКөп ээсиз малды мен жыйдым,\nМуну күтүп алар балам жок.\nКырк үйлүү кыргыз биз болдук,\nКара калмак, манжуунун\nОртосунда турабыз,\nЖе калкты табар айла жок,\nКалайык, кандай арга кылабыз?"
  },
  {
    "id": "141",
    "text": "Бу калмактын ичинде\nАбаңыз Жакып өлөбү,\nБаласыз Жакып экен - деп,\nКаран калган көп малды\nКалмак кечили келип бөлөбү?\nКочкусу кордук салабы,\nБаштатан кордолуп келген эл элек,\nКаран калган бу малды\nКытайың ээлеп алабы?\nЖез түркүктүү чатырга,\nКаяша берген адам жок\nБу кара калмак баатырга!\nДолоно саптуу ай Балтай\nМуну толгонтуп ийбей ким аштайт,\nБу тосуп жүргөн көп журтту\nТомсортпой муну ким баштайт?\nКара жаак ай Балтай\nМуну кайкалатпай ким аштайт,\nКамоодо жүргөн калың журт\nМуну капа бир кылбай ким баштайт?\n«Балам жок» - деп зарланып,\nБайыңыз Жакып муну айтып,\nЧылгый ичи өрт жанып,\nЧындап тилейт баланы,\nМинтсе да бала көргөн жок,\nАрданып Жакып өлгөн жок.\nЖакып арман кылганда\nКырк үйлүү кыргыз жашыды,\nЖакып кандын сан кара\nКөктөмдө чөптөй ташыды.\nЭки көздөн аккан жаш\nЭсил Жакып карынын\nЭки бет ылдый кулады,\nЭбедейи эзилип,\nЭр экен Жакып байыңыз\nЭгемден бала сурады,\nАны мындай таштайлы"
  },
  {
    "id": "142",
    "text": "Эбедейи эзилип,\nЭр экен Жакып байыңыз\nЭгемден бала сурады,\nАны мындай таштайлы\nБу учмактуу Бээжин шаарынан\nУлук экен Эсенкан\nЭми ошондон кабар баштайлы.\nКаканчынын Бээжинден\nАтактуу Эсенкан экен,\nАлты жылдык азапты\nАзыр ойлоп билүүчү\nЗыйкырчысы бар экен.\nБал ачуучу төлгөчү\nМалакай калпак кийүүчү,\nЖети жылдык кекерди"
  },
  {
    "id": "143",
    "text": "Жеткилең ойлоп билүүчү,\nАчык айтчу жарчысы,\nЗыйкырчысы, балчысы.\nБээжиндин жайын сураба,\nБээжин бекер жер эмес,\nКытай оңой эл эмес.\nКечээ Нук байгамбар тушунда,\nТопон суу жүргөн ушунда.\nТопон суу толкуп ашканда,\nДүнүйөнүн баарысын\nКарап кылып басканда,\nКөөдөндө калган көп арман,\nТопон суу толкуп жете албай,\nОшондо тогуз жүз түтүн эл калган.\nКечээ ак байгамбар Мукамбет\nАршыга чыгып турганда,\nНур төгүлгөн Бээжинге\nБуга эч ким назар салбаган,\nКайраттуу сурак албаган,\nБайгамбардын барында\nУшул турган Бээжинде\nЭчен түркүн эл калган.\nКапырга казат салганда,\nЧынмачындын канын\nАламын деп барганда,\nКатын алып Бээжинге\nКалып калган туркана,\nЧындаса таап алабыз,\nЧын бусурман дуңкана.\nБээлесең болот бейарман\nЧын кыргыздын тукуму\nЧынмачындын Бээжинде\nСалалык деген эл калган.\nЭлдин жөнүн билгенге\nЭсел экен Эсенкан,\nТүп атасы Чылаба,\nОрноткон кымбат шаары бар,\nЖети жылдык азапты\nЖети күндө билүүчү"
  },
  {
    "id": "144",
    "text": "Түп атасы Чылаба,\nОрноткон кымбат шаары бар,\nЖети жылдык азапты\nЖети күндө билүүчү\nЖети аяры дагы бар.\nЗыйкырчысы билиптир,\nЭсенкандын алдына\nКалайман салып кириптир.\nЭсенкандын алдында\nКароолго чыкчу мунара,\nМунара жайын сураба -\nТоксон миң кулач бийиги,\nМунардагы коңгуроо -"
  },
  {
    "id": "145",
    "text": "Коңгуроосу коло жез,\nЖоондугу үч кулач,\nҮнүн уксаң оолак кач.\nЭңдеме коңгуроо\nКоңгуроосун бир урса,\nЭсенкандын билими -\nАлты күндүк жерине\nАшпай-шашпай угулат,\nБу капырдын тийими.\nМунарга жарык жагылды,\nКоңгуроо бекем кагылды,\nКоңгуроону укканда\nЗыйкырчы тегиз жабылды.\nИлийи бичик колго алып,\nБичигинен көрүптүр:\nМайлаган буудай жүздөнгөн,\nКүүгүм туман көздөнгөн,\nАч арыслан түрлөнгөн\nАтактуу Манас кан чыгат,\nОшонун каарынан жан чыгат,\nАл бурутта туулат,\nМанас атка мингенде\nСенин тыргоотуң тыйпыл кырылат.\nОрто бойлуу, кең далы\nКыргыздан Манас кан чыгат\nМунун каарынан жан чыгат.\nТелегейин тең тубат,\nБуруттан Манас шер туулат,\nЖүргөнүнөн чаң чыгат,\nДобушунан жан чыгат.\nАрысландай шер туулат,\nАаламды бузган эр туулат.\nОшол Манас туулса,\nСебилдүүсү сексен төрт,\nСерп алган жагы кызыл өрт.\nМанас туулуп чоңойсо,\nЭгерде бизди оң кылбайт,\nБу Бээжинди соо кылбайт.\nТүп атабыз Чылаба,"
  },
  {
    "id": "146",
    "text": "Манас туулуп чоңойсо,\nЭгерде бизди оң кылбайт,\nБу Бээжинди соо кылбайт.\nТүп атабыз Чылаба,\nТүгөнгүрдүн эрдиги\nАаламды буй кылат,\nАл Манастын шердиги.\nИчсе канга тойбогон\nБейжай салчу эр ошол,\nАлышканды койбогон.\nКарап кылат каныңды,\nКарайлатат баарыңды,\nЧыркыратат жаныңды."
  },
  {
    "id": "147",
    "text": "Таш-талканын чыгарат,\nБел байлаган белиңди,\nКызыл канга бөлөнтөт\nУшул турган кытай элиңди.\nУлугуңду, каныңды\nБуруттан Манас эр чыгып,\nУйпалайт Бээжин шаарыңды.\nОшол Манас туулса,\nАк маралды уй кылат,\nУшул турган Бээжинди\nАлда нече буй кылат.\nКөк марал кууп уй кылат,\nБээжин эмес, ал Манас\nКөрүнгөн жерди буй кылат.\nОн эки кылым түк салбайт,\nОйрон Манас туулса\nУкурук кайрар түк калбайт,\nКагышып Манас чыкканда\nБет алып менде баралбайт,\nУкурук кайрар түк калбайт,\nМанас чыкса жан калбайт.\nБуруттан туулат ал Манас\nБусурмандын диниде,\nБурмалабай чын айтам\nБээжинге душман зилинде.\nКынсыз кылыч байланат,\nКызыталак ал көк жал\nКаары тышка айланат.\nИчсе канга түк тойбойт,\nБет алганды түк койбойт.\nКабагы бийик, заары бар\nАркасында белгиси\nКара көк жал жалы бар.\nАнын колдогону кожо сан,\nЧын жолдошу кырк чилтен.\nОшол Манас туулса\nКаарды катуу салбайбы,\nКапкайда кегин албайбы,\nКаканчылуу Бээжинди,"
  },
  {
    "id": "148",
    "text": "Ошол Манас туулса\nКаарды катуу салбайбы,\nКапкайда кегин албайбы,\nКаканчылуу Бээжинди,\nТаш сайынган кытайдын\nТазасын кырып салбайбы,\nКызык кылып кытайды\nКыйла жерге жөлөнтөт,\nКаарына тийгенди\nТак кыпкызыл канга бөлөнтөт.\nӨлбөй адам калабы,\nАман болсок көрөрбүз\nАты бар Манас баланы,"
  },
  {
    "id": "149",
    "text": "Ачуу салып ичирет.\nТамакка салып тузуңду,\nОшол Манас чоңойсо\nАман болсо көрөрсүң,\nОлжо кылып талкалап,\nТак беш көкүлдүү кызыңды,\nӨрттөйт Бээжин шаарыңды,\nТалкан кылат баарыңды.\nОшол Манас катылса\nЭгерде бизди оң кылбайт,\nЭзели бизди соо кылбайт,\nТаш сайынган каныңды,\nТалкан кылат шаарыңды.\nАйдарлууңду кул кылат,\nКүрмө кийген күчтүүңдү\nТаманга салып жүн кылат.\nТөбөңдөн кирип басуучу,\nКанкор бурут чоңойсо\nСенин төрт түлүгүң чачуучу,\nБейлеп, каным, күтүнгүн\nБейлебей жатып сен алсаң,\nСен эртеңки күндө көрөрсүң,\nСен, каным, көзүңө кирген түтүндү.\nБедөөнүн чачын өрүп ал,\nБейлебей койсоң бул ишти,\nОн чакты жылдын ичинде\nБерен Манас көк жалды\nСен бул Бээжинден көрүп ал!\nОшол Манас чоңойсо\nТийип алат жылкыңды,\nБуюрбасын калп айтсам,\nСенин умачтай ачат уйкуңду.\nЖаздын күнү болгондо\nЖалдуу байтал мингизбей,\nКакан кандын Бээжинге\nКалайман салчу эр ошол.\nАйтсам мүшкүл билинди:"
  },
  {
    "id": "150",
    "text": "Жалдуу байтал мингизбей,\nКакан кандын Бээжинге\nКалайман салчу эр ошол.\nАйтсам мүшкүл билинди:\n«Атактуу Манас эр чыгып,\nБээжинден сурак алат» - деп,\nАлдыңдагы чоң даңзага чийилди.\nМенин сүйлөгөнүм жаттанды,\nБээжинге мүшкүл аттанды.\n«Сулайман тийбес Бээжиндин\nТагын тартып алат» - деп,\nБир атагы Манастын\nБичигиңе катталды.\nШумдуктун асты билинди:\n«Аты Манас көк жал» - деп,"
  },
  {
    "id": "151",
    "text": "Таксыр, сиздин боотайыңа чийилди.\nДаңзадан көрүп күйүндүм,\nУшунчалык шаардын\nУлугу элең, Эсенкан,\nТаксырым, сизге жүгүрдүм.\nБузулуп кетти көргөн түш,\nТаксыр, Эсенканым, ук\nМанасы кандай мүшкүл иш!\nТуулса Манас каркыбар,\nАтагы Манас аты бар,\nМунун бичикке түшкөн каты бар.\nОкуп алып ал катын\nТаксыр, боконо сөөгүм болкулдайт,\nБолкулдаган себеби -\nАты Манас шер ошол,\nКытай эмес кылымды\nКырып кетчү шер ошол.\nУгулуп мынча сааты бар,\nОк жетпеген аты бар,\nОк өтпөгөн тону бар.\nАрслан Манас көк жалдын\nИчсе канга түк тойбос,\nКытай эмес кылымды\nТуулса жанды түк койбос,\nАрбагы оор, аты улук\nБерени ошол, бели ошол\nБул Каканчылуу Бээжинди,\nТопон суу кирбес жериңди\nТополоң салчу эр ошол.\nОшол буруттан Манас эр чыкса,\nАлышып ааламдын алы жете албайт,\nАган арсландын тиши өтө албайт.\nАнын жылаңач Кыдыр болжошу,\nАр бириси Манаска тете эр ошол,\nКырк жерден келген жолдошу,\nКыркынын жөнү кырк башка,"
  },
  {
    "id": "152",
    "text": "Ар бириси Манаска тете эр ошол,\nКырк жерден келген жолдошу,\nКыркынын жөнү кырк башка,\nКыркы кылымдан чыккан\nкөй кашка.\nОшол кыркы бириксе\nКытайда болот көп арман,\nКытай эмес, ал Манас\nКылымга салат чоң жаңжал.\nКырк кабылан бириксе\nЭңкейтип адам алабы,\nБуга кез болгон тирүү калабы?\nМынчасында күтүнүп,\nСынчыларың жиберип,\nАйдатып келгин Бээжинге"
  },
  {
    "id": "153",
    "text": "Таксыр, Манас аттуу баланы,\nКырк аркан бойлуу чоң зындан\nЖер чуңкурга салалы,\nАты Манас туулса\nМунун эсебин минтип табалы!»\nУшунчалык шаардын\nУлугу экен Эсенкан\nТак жүз жашка келиптир,\nБээжиндеги Карыкан\nМанастын атын укканда\nБул кытайдын бейили тарыган.\nБарабан бекем кагылып,\nЭшикке манар жагылып,\nКарыкан менен Эсенкан,\nКабар угуп мынча жан\nЧыңыроон тартып жез найдан,\nБарабан жыйып сурнайдан\nЗыйкырчыдан кеп угуп:\n«Атагы Манас буруттан\nТуулат экен» - деп угуп,\nБул кабарды укканды\nДаңзасынан көрүптүр.\nОкуу билген манжуудан,\nБичиктен көрүп алган соң\nТак он экиси өлүптүр.\nТопурак учуп, тоз күйүп,\nКалаанын ичи тапталып,\nЗыйкырчыны чакырып,\nБуйрук салып караса:\n«Аты Манас туулат» - деп,\nКалган экен кызыталак\nБичигине катталып,\nШер экени билинген,\nТуулбастан жети жыл\nКаканчылуу Бээжиндин\nБичигине чийилген.\nКалайманды баштады,\nКаканчылуу чоң Бээжин\nМанастын атын укканда\nБузулуп кете таштады."
  },
  {
    "id": "154",
    "text": "Калайманды баштады,\nКаканчылуу чоң Бээжин\nМанастын атын укканда\nБузулуп кете таштады.\nБээжиндеги Карыкан\nМанастын атын укканда\nЧоң кандын көөнү тарыган,\nБээжиндеги алтын так,\nТегереги чынар бак\nМенде назар салбаган,\nЖанына бейдаарат адам барбаган.\nНук байгамбар тушунда"
  },
  {
    "id": "155",
    "text": "Нур чачылган жер ошол,\nКаны Какан аталып,\nБузулбай турган жер ошол.\nДоор-кыямат болгуча\nКыйшайбай турган эл ошол.\nКарыкандын алтын так -\nТегереги мунар бак.\nКырк жылы сууга чыласа\nКылайып оңуп койбогон,\nСексен жыл сууга чыласа\nСерпилип чирип койбогон,\nАлтын түрлүү килемден\nАлтымышы жайылуу.\nАнын үстү алтын так,\nЖосунун киши чалбаган,\nЖолоп адам барбаган,\nКөргөн менде таң калган.\nТүркүгү алтын, көөхар таш\nАдам минер жеринде\nЖакут, бермет аралаш.\nМына ошондо Карыкан\nКаарлуу бейили тарыган.\nКарапчы кийген балбаны\nКаны буйрук кылган соң\nКаканчыда кырк эшик\nКатар ачып алганы.\nДобулбас бекем кагылып,\nЗыйкырчыдан кыркы бар\nТизе жерге бүгүлүп,\nҮйдөй чокмор колго алган,\nБалбандары жүгүрүп,\nБалбан такыр жыйылып,\nКан алдына келгени.\nКаарланып Карыкан:\n«Балбандарым, баарың ук,\nБашкача желдет зыйкырчы,\nУзун кулак карың ук!\nТүп атасы буруттан,\nТуулуптур Манас эр\nБурут деген журттан."
  },
  {
    "id": "156",
    "text": "Узун кулак карың ук!\nТүп атасы буруттан,\nТуулуптур Манас эр\nБурут деген журттан.\nКалың тыргоот каның кел,\nЗыйкырчы, сынчым, баарың кел,\nБилүүчүдөн миңиң кел,\nУшул сапар жарап бер,\nАты Манас уул болсо,\nАл буруттан карап кел,\nОн жетиден ылдыйкы,\nЖарым жаштан өөдөкү"
  },
  {
    "id": "157",
    "text": "Аты Манас уул болсо\nКол-аягын байлап кел,\nКойбой бери айдап кел,\nТирүү койбой тим эле\nБери карай айдап кел!\nАтаңдын көрү, балбаным,\nАл Манасты таппасаң\nКөрүнбөгүн көзүмө,\nЖолобогун өзүмө!\nБилинбегин шаарыма,\nАтаңдын көрү, балбандар,\nКелбей кырыл жаныма!\nАл Манасты таппасаң,\nБашыңа коок кийгизем,\nКоржоңдотуп баарыңды\nКордукту жаман билгизем.\nОорутам такыр башыңды,\nҮшүнтүп сурайм жашыңды.\nАл Манасты таппасаң,\nАркан байлап мойнуңа\nДарыга чогуу тартамын,\nМанасты таап келбесең,\nЖаза салып мойнуңа\nБириңди койбой атамын.\nБилгенимди кыламын,\nТирүү койбой баарыңды\nТамам баарың кырамын,\nМанасты таап келбесең,\nЭсебиңди таптырам,\nКылыччан балбан такыр көп\nКыйла баарын, чаптырам!»\nЭми Карыкан буйрук чачканы,\nКарапчысын калдайтып,\nКанча балбан шашканы,\nЭселектин баарысы\nЭшикке чыга качканы.\n«Жердин үстүн сыдыргын,\nТөгөрөктүн төрт бурчун\nБүтүн койбой кыдыргын.\nАк сакалдуу карың ук,"
  },
  {
    "id": "158",
    "text": "«Жердин үстүн сыдыргын,\nТөгөрөктүн төрт бурчун\nБүтүн койбой кыдыргын.\nАк сакалдуу карың ук,\nАбайлап балбан баарың ук,\nАйзакерден ыктууң ук,\nЖоонун айласын билген\nмыктууң ук!\nКаадалуу балбан ойлогун,\nБуруттан чыккан Манасты\nКармап келбей койбогун!\nЗынданым бар, орум бар"
  },
  {
    "id": "159",
    "text": "Колго тийсе салайын,\nТирүү койбой Манасын\nТындым кылып салайын.\nМанасты кармап сойбосок,\nБу дүнүйө жүзүнөн\nБир жоготуп койбосок,\nБусурмандын дининде\nБизге душман зилинде.\nКокустан Манас чоңойсо,\nОңой Манас уул эмес,\nУшул турган Бээжинди\nОң таптырчу кул эмес!»\nКарыкан айтты шумдукту,\nКан Эсенкан бул экөө\nКылган экен буйрукту.\nБейжай Манас чоңойсо\nБекер калчу уул эмес,\nОшо Манас чоңойсо,\nЭрешен тартып эр болсо\nТалкан кылат шаарды,\nСындырат Бээжин багыңды,\nТалашат алтын тагыңды.\nЖерге көмөт байдаңды,\nКызыталак Манас чоңойсо\nКетирет кытай айлаңды.\nКаканчылуу Бээжинди\nКакайлатат кытайды\nОңой туулган жоо эмес,\nТуулса Манас алакет,\nЧынмачындын Бээжинге\nБир чын жаралган балакет.\nТуулса Манас эр ошол,\nКара кытай, манжууга\nКалайман салчу эр ошол.\nБалбандарым, баарың ук!\nТабылбай Манас калбасын,\nТаппай келип антаңдап,\nБалбандар силерди кудай албасын.\nКокустан,\nМанасты таппай келсеңер"
  },
  {
    "id": "160",
    "text": "Таппай келип антаңдап,\nБалбандар силерди кудай албасын.\nКокустан,\nМанасты таппай келсеңер\nЖалынсаң укпайм сөзүңдү,\nЖарлык айткан сөзүм бул -\nЖадалдап чыккан көзүңдү\nТаппай келсең көрөсүң,\nТыргоот, манжуу, көп кытай\nТыптыйпыл менден өлөсүң!\nАт оюнчу, жөө күлүк,\nАрдактуу балбан чоң Дөңгө,"
  },
  {
    "id": "161",
    "text": "Ажайып зыйкыр окуган,\nТөлгө тартып, бал ачкан\nТөртөөң тең чыгып издешкин!\nБээжиндеги кырк аяр,\nТүп атасы буруттан,\nБурут деген журттан\nБуйгатыңда калбасын,\nТүрү өзүңө белгилүү\nТүзүн көрүп таанырсың».\nЭсенкан менен Карыкан\nЭсепсиз буйрук кылганы,\nСынчысы тегиз чогулуп,\nКытайды кудай урганы.\nБал тартуучу дарыгери,\nКөзү ачык мыктуусу,\nЖаман менен жакшыны\nАйра билчү артыгы,\nКылычы кынкай курчтуусу,\nКара көңүл мыктуусу\nБээжинден чыкты миң аяр,\nМунун билимдүүсү бир далай,\nБилге жүктөп ок алып,\nОңой кытай журт эмес\nБилимдүүсүн чогуу алып,\nБээжинден чыккан аярлар.\nБалбаны Дөңгө баатыры\nАдам тилин билбеген\nАйбанга чалыш капыры,\nШибеден бар Музкиндик,\nТыргооттон бар Солобо,\nКажылдаган капырдын\nСынчысы мындай болорбу.\nТокушкерден Бозкертик,\nСолоңдон бар Ороккыр,\nКыргызды көздөй бет алып,\nКытайдын кармап шайтаны\nКажылдаган капырдын\nКайсы бирин айталы.\nКытайлардын чоң Дөөдүр,"
  },
  {
    "id": "162",
    "text": "Кытайдын кармап шайтаны\nКажылдаган капырдын\nКайсы бирин айталы.\nКытайлардын чоң Дөөдүр,\nБоз качырчан Маамытбек,\nАтагын көргөн чочуган,\nАйткандардын баарысы\nАжайыптан окуган.\nАлышып адамдын күчү жетпеген,\nАрслан тиши өтпөгөн\nАдам билбес сөздүү бар,\nБашында чакадай жалгыз көздүү бар,\nЖалгыз көздүн себеби -"
  },
  {
    "id": "163",
    "text": "Атасы кытай долусу,\nАдам тилин билбеген\nАйбанга чалыш доңузу.\nОроккыр менен Музкиндик\nКытайдын мыктуу балбаны,\nТуула элек, Манас дайыны жок\nБурутту көздөй жол жүрүп,\nБала издеп калганы.\nЗыйкырчысы сындан көп,\nАжайыптан окуган\nКапырлардын аярлары андан көп.\nЭл сыначу жакшысы\nБуйрук алып канынан,\nЭр куралып, кол алып,\nКүрсүлдөгөн капырлар\nКүл азыкты мол алып,\nБир аярда миң балбан\nКызматына бериптир,\nКырк күнчүлүк чөлдөрдө\nКутургандай желиптир,\nАлтай, Каңгай эки жай\nБуга Дөңгө келиптир.\nКырк үйлүү кыргыз баласын\nКойбой жыйып алды эле,\nЧубатууга салды эле.\nОн жетиден ылдыйкы,\nЖарым жаштан өөдөкү\nБалаларын жыйнады.\n«Балдарды кырып кетет - деп,\nТүпкө чогуу жетет» - деп,\nАйдалып келген карып журт\nБаштыгы Балтай кан болуп,\nАйласы кетип ыйлады.\nАлты аяр катар тең туруп,\nАлты күн катар сынады.\n«Манас болсо белгиси -\nКулагы учу тешилүү,\nСүрүнети кесилүү,\nБелгисинин баары бар,\nОң далынын үстүндө"
  },
  {
    "id": "164",
    "text": "Кулагы учу тешилүү,\nСүрүнети кесилүү,\nБелгисинин баары бар,\nОң далынын үстүндө\nТабактай кызыл калы бар,\nАркасында баланын\nКара көк жал жалы бар,\nАты «Манас» коюлган\nАйылыңда бала барбы?» - деп,\nЖар чыкырып сурады.\nБалбандардын минткени\nАйылдын баарын тинткени,"
  },
  {
    "id": "165",
    "text": "Мындан бала табалбай\nАндан ары жөнөдү.\nБуйрук алган балбандар\nАт бороюн сыдырып,\nАаламдын баарысын\nИздеп жүрүп кыдырып,\nТөгөрөктүн төрт бурчун\nТөрт айлана кыдырып,\nЖердин түбү Желпиниш\nЖети айлана кыдырып,\nМындан бала табалбай,\nКөөнө-Турпан, кең Барбар,\nКөчүк жагы Лоп дайра\nМунун баарын кыдырып,\nТопурактуу чөл менен,\nТолкуган кумдуу бел менен,\nТозокту тартып балбандар\nАаламды сыдырып,\nТак алты жыл кыдырып,\nМындан бала табалбай,\nАлты-Шаар, Кокон кан,\nАяк жагы - Самаркан,\nМаңдай жагы - Маргалаң,\nАлкым жагы - Анжыян,\nБузулган-Чамбыл, Букара,\nМунун буйгат жагы Сары-Арка,\nСары-Аркада Айдаркан\nКазактардын каны экен,\nАты казак колунда\nКанча журту бар экен,\nАндан бала издеди,\nАндан бала табалбай,\nБукардагы Каракан\nМындан бала издеди.\nБузулган-Чамбыл жердеген\nОшондогу Буудай кан\nМунун журту мынчалык\nМуну жыйып алганы,\nЖаш балдарын чубатууга салганы,\nМындан бала табалбай\nКайра тартып калганы."
  },
  {
    "id": "166",
    "text": "Муну жыйып алганы,\nЖаш балдарын чубатууга салганы,\nМындан бала табалбай\nКайра тартып калганы.\nСайылган жери Самаркан,\nСамарканга келди эми,\nТүтүнгө бала салганы,\nТүк койбой жыйып алганы.\nЭнелери чуу туруп,\nЭлди бузуп жиберди,\nАталары чуркурап,"
  },
  {
    "id": "167",
    "text": "Арыкты бузуп жиберди,\nЖеткилең эли чуулады,\nЖети күн бала чубады.\nСамарканда Чоң Эшен\nКасиеттүү жан экен,\nАл Эшендин колунда\nАты Манас коюлган\nБир дардайган бала бар экен.\n«Аты Манас коюлган\nАйылыңда бала барбы?» - деп,\nКыстоо салып турганда:\n«Караган балаң ушу» - деп,\nКалкты кудай эми урду,\nАты Манас бала - деп,\nКалайыктар кеп урду,\nЭл чогулуп кат койдук,\nЭрдигинен балага\nЖар Манас - деп ат койдук.\nКара тилин кайрады,\nКалың кытай ичине\nБир абышка сайрады\n«Аты Манас бу бала\nБалбандыгы бир канча,\nБаатырлыгы бир мынча,\nЖети жашка келгенде\nӨз билгенин кылганы,\nОйноп жүргөн баладан\nТак он экисин кырганы.\nАтасы Эшен чоң экен\nКыйналбай таптың Манасты\nБалбандарым, эгерде ишиң оң экен!\nАты Манас бул бала\nКабагы бийик, заары күч,\nКаныңа барсаң жактырат\nКатылганды кылат түз».\nТилин алып ал чалдын\nКытайлардын зыйкырчысы-\nбалчысы,\nКөзү ачык эрени,\nКөптү көргөн чоң сынчы\nАты Дөңгө берени,"
  },
  {
    "id": "168",
    "text": "Кытайлардын зыйкырчысы-\nбалчысы,\nКөзү ачык эрени,\nКөптү көргөн чоң сынчы\nАты Дөңгө берени,\nБээжиндеги кырк аяр\nКатар туруп калганы,\nЖылаңачтап баланы\nЧубатууга салганы,\nЭртелеп аяр караса\nЭр баланы кааласа:\n«Аты Манас ушу» - деп,"
  },
  {
    "id": "169",
    "text": "Сынчылары сынады.\n«Аты Манас экен» - деп,\nСүйүнбөй балбан турабы,\nКээ бирөөсү сынады\nЭңчегей бойлуу, кең далы\nЭр экени чын экен,\nЧын Манастын өзү экен,\nӨзү тургай көзү экен,\nКээ бирөөсү муну айтат:\n«Оң далысы кең экен,\nӨзү ойротту бузар эр экен».\nКээ бирөөсү муну айтат:\n«Опол тоодой көркү бар\nАаламдын баарысын\nКырып кетер эрки бар\nБээжиндин каны Карыкан\nМуну чын эле билген экен\nкаркыбар».\nКээ бирөөсү муну айтат:\n«Бул ак маралды кубалап,\nУй кылуучу уул экен,\nЭрешен тартып эр болсо,\nЭр уулу менен тең болсо\nКаканчылуу Бээжинди\nКырып кетер уул экен».\nКээ бирөөсү муну айтат:\n«Аты Манас бу бала\nКарап турган жолборстой,\nБуга кагышкан аман болбостой,\nМунун кабагы бийик, заары күч\nКатылганды кылат түз.\nЧын Манастын өзү экен,\nӨзү тургай көзү экен».\nКээ бирөөсү муну айтат:\n«Мендеден бөлөк көркү бар,\nЧынмачынды Каканды\nКырып иер эрки бар.\nДушман колго тийдиби,\nЧындап кудай берди» - деп,"
  },
  {
    "id": "170",
    "text": "Чынмачынды Каканды\nКырып иер эрки бар.\nДушман колго тийдиби,\nЧындап кудай берди» - деп,\nБайлап таштап баланы\nӨлүп кетер ой кылып,\nӨңчөй балбан чогулуп,\nОк эки күн той кылып,\nКапанын баарын жоюшуп,\nКачырын тойго союшуп,\nЖелдеттин баары желигип,\nБалбандын баары ээлигип,\nБусурман журтуң ийилип,"
  },
  {
    "id": "171",
    "text": "Кытайдын журту сүйүнүп,\nМанас - деп, байлап зордуктап,\nКара курттай кытай журт\nСамаркан журтун кордуктап,\nКетирди журттун чамасын,\nСамаркандан тартып алды\nМанас - аттуу баласын.\n«Аты Манас ушул - деп,\nБул айтылган иштин тушу» - деп,\nТемир аркан торчону,\nТегеректеп алды эле\nБаланы тегиз канжар колчону.\nЧоюнбаш чапчу ыктуусу,\nБээжинден чыккан чоң аяр:\n«Аты Манас ушул» - деп,\nЖар Манастын башына\nТемирден коок кийгизди.\nБут-аягын шайлады,\nБекитип көзүн байлады,\nСамаркандын журтуна\nАкыр заман салганы.\nЖар Манас аттуу бу экен,\nСамарканды жердеген\nЧоң Эшендин уулу экен.\n«Эр Жар Манас кетти» - деп,\nКалайык ыйлап, калк ыйлап,\nКалың журттун баары ыйлап,\nАлты айчылык жол деген\nБээжинди менде көрөбү,\nАга барган адам келеби?\nБарса-келбес жер деген\nКаканчынын журтуна\nБарган адам келеби?\nСамаркан журту кайгырды,\nОн жети жашка чыкканда\nЖар Манастан айрылды.\nКырк уруу кытай чогулуп,"
  },
  {
    "id": "172",
    "text": "Самаркан журту кайгырды,\nОн жети жашка чыкканда\nЖар Манастан айрылды.\nКырк уруу кытай чогулуп,\nБузду жаман санааны,\nТартып алды баланы,\nКайнап жаткан капырга\nКагышкан аман калабы!\nБусурман көөнү тыныптыр,\nТартып алып баланы\nКапырды кудай уруптур.\nБээжинге карай жол жүрүп,\nАт аябай мол жүрүп,\nАра жерге барганда\nАлты күлүк ат берип,"
  },
  {
    "id": "173",
    "text": "Бээжиндин каны Карыкан\nБуга алакандай кат берип,\nТеңи коло, жез буркан\nБурчунан кармап имерип,\nАт оюнчу, жөө күлүк\nЧоң аярды жиберип,\nЧоң аяр кирип барганда:\n«Манасты кармап келдик» - деп,\nКанына кабар салганда,\nКан ордонун ичинде\nКалың эл турган кендеме\nКендемеде Кен-Тунду\nАл Кенинин жанына\nКелип жайнап эл турду.\nКендемеде мунара\nМунара кызык абыдан,\nМунараны сураба.\nТүбүн таштан түптөткөн,\nКурчап таштап жыйдырган,\nКөк чоюндан куйдурган.\nМунараны сурасаң\nТогуз жүз кулач бийиги,\nҮстүндөгү коңгуроо -\nКоңгуроосун урганда\nТогуз күндүк жерине\nАшпай-шашпай угулган,\nЫрас экен тийими.\nМунарга жарык жагылып,\nКоңгуроо бекем кагылып,\nТыргооту тыйпыл чогулуп,\nКайнап жаткан көп улук\nКүрмө кийген кытайдын\nКүчтүүлөрү чогулду,\nТаш сайынган кытайдын\nТазалары чогулду,\nЭсенкан менен Карыкан\nЭкөөнө кабар барганы.\nЭсенкан менен Карыкан\nЭкөөнө кызмат кылуучу\nТак миң экен балбаны,\nАлтын түрлүү килемге"
  },
  {
    "id": "174",
    "text": "Эсенкан менен Карыкан\nЭкөөнө кызмат кылуучу\nТак миң экен балбаны,\nАлтын түрлүү килемге\nАл экөөнү салганы,\nКаны чыкса сейилге\nАл кытайдын ырымы\nБалбаны чуркап калганы.\nАстындагы балбаны\nКеле жатат кош-коштоп,\nАркасында тулпарды"
  },
  {
    "id": "175",
    "text": "Он эки төрө бош коштоп,\nКаны келсе сейилге\nКалкынын баары жыйылып,\nКанча доңуз, далай мал\nТойго союп кырылып,\nКырк кулачтуу жез казан\nКөчөгө асып алыптыр.\nКырк чочкону да союп,\nМуну катар салды эле.\nКырк өгүздү да союп,\nАны катар да салды.\nКырк качырды да союп,\nАны дагы салды эле.\nАр уруудан кырк-кырктан,\nБу кытайдын ырымы\nАлып келип салды эми,\nКолодон кылган жез буркан\nКудайым - деп, ошону\nАса байлап калды эми.\nЗыйкырчысы чочунуп,\nТаш сайынган кытайдын\nТазалары чогулуп,\nАдам таппас ой кылып,\nДушманды таап келдик - деп,\nТак кырк беш күнү той кылып,\nАлтын тактын түбүнө\nЖар Манас айдап барды эле.\nМанжуулары башкача,\nБалбандары бир канча\nАлтын тактын түбүндө\nБийиги кырк аркан бойлуу\nчоң зындан\nӨлтүрбөстөн житирбей,\nТирүү бойдон салды эле.\n«Манастын аты өчтү» - деп,\nУлуктун баары тараптыр,\nӨлтүрбөстөн житирбей\nАл байкушту\nОн эки жылы камаптыр.\nАны мындай таштайлы,\nЭми бери жактан баштайлы."
  },
  {
    "id": "176",
    "text": "Ал байкушту\nОн эки жылы камаптыр.\nАны мындай таштайлы,\nЭми бери жактан баштайлы.\nАлтайга барган бакырлар,\nАйдалып барган баатырлар,\nӨлбөй-житпей кайгырган,\nТирүүлөй журттан айрылган,\nКүнөөгө колу байланган,\nАлтайды көздөй айдалган.\nАлтын кен казып бай болгон,"
  },
  {
    "id": "177",
    "text": "Аштык айдап, мал күтүп,\nСан кара айдап, бай болгон,\nАл Жакыптын колунда\nКалмактан Кочку бар болгон.\nКойго койгон Ошпурду,\nТөөсүндө малай бар.\nОшо Жакып кайран бай\nЖуманын кадыр түнүндө,\nТүн ортосу мезгилде\nУктап жатып түш көрүп,\nТүшүндө жакшы иш көрүп,\nБөлүнгөн Жакып байкуштун\nБөдөнөдөй көзүнөн\nБөлөк-бөлөк жаш кетип,\nКарагаттай көзүнөн\nКамчы бою жаш кетип,\nКөңүлү жаман бөлүнүп,\nЖакып сындуу байыңдын\nКөзүнүн жашы төгүлүп,\nКабырга сөөгү сөгүлүп,\nТүшүндө бейиш көрүнүп,\nТүштү көрүп бай Жакып\nКөңүлү жаман бөлүнүп,\nКыдырата карабай\nКыйын мүшкүл иш түшүп,\nКылча жанын аябай:\n«Күтүп алган сан кара\nТүшүм орун келсе - деп,\nТүбүнө чогуу жетсем - деп,\nУшул турган сан кара\nТүгөл кырып кетсем» - деп,\nБайыңыз Жакып муну ойлоп,\nКырк үйлүүнүн жакшысы\nӨпкө чабар бакшысы,\nӨөдө чабар жакшысы,\nБашчысы бабыр Акбалтай,\nБерениң Жакып ыйлаптыр,\nКырк үйлүү кыргыз, Акбалтай\nОшонун баарын чакырып,"
  },
  {
    "id": "178",
    "text": "Башчысы бабыр Акбалтай,\nБерениң Жакып ыйлаптыр,\nКырк үйлүү кыргыз, Акбалтай\nОшонун баарын чакырып,\nТүндөгү көргөн асыл түш\nЖорутууга жыйнаптыр.\nБай Жакыптын түшү - деп,\nКырк үйлүү кыргыз келди эми,\nЖыйнап алып кыргызды\nБай Жакып ыйлап берди эми:\n«Менин малым арбын, башым жок\nБаарыдан азап бул мүшкүл\nМенин бала тапчу айлам жок."
  },
  {
    "id": "179",
    "text": "Ичим капа, тышым чок\nКаран малга ээ болчу\nКарасам эркек балам жок,\nЖе менин бала тапчу чарам жок,\nБадышам Алдам болбосо\nАндан бөлөк чара жок,\nТопозум токсон миң болду,\nМенин байлыгым журтка даң болду,\nМенин малым түмөн, балам жок,\nЖараткан себеп болбосо\nМенин андан башка чарам жок.\nБээ баштаган беш тогуз\nТилекке кармап сойду эми,\nТөө баштаган төрт тогуз\nМискин менен бакырга\nНазырга байлап койду эми,\nКөңүлгө бүткөн көп муңду\nТаптакыр Жакып койду эми,\nКалың жаткан далай бээ\nДаам берүүгө сойду эми,\nБай Жакыптын үйүнө\nКырк үйлүү кыргыз толду эми,\nКырк үйлүү кыргыз тойгондо:\n«Оомийин!» - деп, кол жайып,\nБата кылып койду эми.\nБала каздай баркылдап,\nБаатыр сүйлөп таркылдап,\nАдам угаар эпти айтты,\nБаатыр Жакып кепти айтты,\nТүндөгү көргөн түштү айтты,\nТүйшүгү жакшы ишти айтты\n«Журтум,\nТүндө бир жатып түш көрдүм,\nМен түшүмдө мыкты иш көрдүм,\nЖуртум, кадыр түн чалар түн барбы,"
  },
  {
    "id": "180",
    "text": "Түндө бир жатып түш көрдүм,\nМен түшүмдө мыкты иш көрдүм,\nЖуртум, кадыр түн чалар түн барбы,\nКалмактан кудай куткарып\nКыргызды көрөр күн барбы?\nМенин түндөгү түшүм ыктуу түш,\nА түшүмдүн байдасы\nСилерге тийчү мыкты түш.\nТүндө жатып түш көрсөм,\nАла-Тоо башын жайладым,\nМен бир бала барчын\nбүркүт кармадым\nСалбурун чыксам салууга,\nКанаттын күүсү угулду,\nКаарына карап туралбай\nМунун качырган жандар жыгылды."
  },
  {
    "id": "181",
    "text": "Ааламды чардап учкандай,\nКара кулак кабылан\nАстында болду чычкандай.\nТомогосун тартканда\nКалайманды салыптыр\nКара чаар жолборс, каманды\nКаршы-терши жарыптыр,\nКайыр кылган бир жан жок\nКанаттуунун баарысы\nАстына түшүп калыптыр.\nКөтөрсө боосу сексен төрт,\nАл бүркүттүн серп алган жагы\nкызыл өрт,\nКүн чыгышка көтөрүп\nСалбурунга барыпмын,\nАзуулуунун баарына\nМен акыр заман салыпмын,\nЖалгыз бирөөн куткарбай\nЖардырып союп алыпмын,\nКызыккандан бир жайды\nКыпкызыл канга түшүрүп,\nКапчыгай кылып салыпмын.\nБул эмине болучу,\nБул түшүмдү жоручу?\nЖана уктап түш көрсөм\nТоодо жүрүп атыпмын,\nБасып түшөр дайыны жок\nМен бир зоодо жүрүп атыпмын.\nКапаланып тура албай,\nКаарланып турганда\nАбийирим минтип жабылды,\nОшо көргөн түшүмдө\nКайыбынан колума\nБир зулпукор кылыч табылды,\nКармап алып качырдым,\nЖол бербей турган кара зоо\nКара зоого качырдым,\nШилтесем зоо быркырап\nКылычымын каарына чыдабай"
  },
  {
    "id": "182",
    "text": "Жол бербей турган кара зоо\nКара зоого качырдым,\nШилтесем зоо быркырап\nКылычымын каарына чыдабай\nКара зоо кулай берди быркырап,\nТүптүү тоону кулаттым,\nТүз чапкандын баарысын\nТалкан кылып ураттым.\nТашты чаап жол кылдым,\nЧытырман токой-черлерди\nТалкан кылып жойлоттум,\nТашты бузуп жол кылдым,\nДалай зоону кор кылдым,"
  },
  {
    "id": "183",
    "text": "Дарыяны соолттум,\nБет алганды өрттөдүм.\nӨлөңдүү жерге өрт койдум,\nЖардуу жерди жай кылдым,\nБу башымды кан кылдым.\nЖүргөнүм ээн жай, чет болду,\nКылычты шилтеген жагым өрт болду,\nБул эмине болучу,\nЖуртум, түшүмдү жоручу?\nЖана да жатып түш көрдүм,\nЖана жакшы иш көрдүм,\nДөбөгө жатып түш көрсөм,\nТөгөрөктү курчаган\nАаламга тийип көлөкөм\nЧатыр болуп жатыпмын,\nБир танабын байланган\nКүндүн чыгаар жерине,\nМенин бир түркүгүм орноптур\nКүн батуучу белине.\nКөлөкөм тийип ааламга\nЖайнап жатып калыпмын,\nАрсландай чамынып,\nА кудайга жалынып,\nОң кол менен бир чапчып,\nКүндү кармап алыпмын.\nСол кол менен бир чапчып,\nАйды кармап алыпмын.\nОң колумда күн турат,\nСол колумда ай турат,\nКүндү кармап имерип,\nАй ордуна салыпмын,\nАйды кармап имерип,\nКүн ордуна салыпмын,\nКүн менен айга аралаш\nМен чакмак уруп алыпмын.\nБул түшүмдү жоручу,\nБул эмне болучу?»\nЖакыптын түшүн укканда\nСары атандай кыйгачтап,"
  },
  {
    "id": "184",
    "text": "Бул түшүмдү жоручу,\nБул эмне болучу?»\nЖакыптын түшүн укканда\nСары атандай кыйгачтап,\nУксуз жерден жол баштап,\nАкырын айтып, бек таштап,\nАбаң Балтай кеп баштап,\nКөргөн түштү жоруган\nАкбалтай асыл кан экен,\nАкбалтайды коштогон\nАнда бир жылаңач бала бар экен.\nЧын олуя, көзү ачык,\nАкбалтай абаң сураба."
  },
  {
    "id": "185",
    "text": "Айтып турса көзү ачык,\nТилге балбан Акбалтай,\nЧечендиги дагы бар,\nДинге балбан Акбалтай\nЭшендиги дагы бар.\nКара тилин кайрады,\nКайран Балтай канетет\nКалк ичинде сайрады.\nСүйлөгөндө баркылдап,\nКейиштүү кыргыз ал журтка\nКеп баштады жаркылдап:\n«Кырк үйлүү кыргыз, жакыр журт\nСары адырмак шыбыргак\nБелди табат экенбиз,\nО, кудай, киндик кесип, кир жууган\nЖерди табат экенбиз,\nБаана берип жараткан\nЭлди табат экенбиз!\nКудуреттин бергени,\nУшу бай Жакып түштү көргөнү,\nАртык кырсык чечүүчү\nУшу бай Жакыптын түшү экен,\nЖаратканга бу кыргыз\nЖалбара турган иш экен.\nУшул түшүң чын болсо\nАаламга бузук салуучу\nКара калмак, манжуудан\nАжыратып алуучу\nБизге бир арыслан бала табылат!\nҮзүлгөнүң уланат,\nЧачылганың жыйылат,\nӨчкөн отуң тамылат,\nӨлгөн жаның тирилет!\nКырк үйлүү кыргыз журт элең,\nКара калмак, манжуунун\nОртосунда эл элең.\nБаабединиң бат айткын,\nЖараткандын өзүнө\nАй туяк баштап ат айткын"
  },
  {
    "id": "186",
    "text": "Ортосунда эл элең.\nБаабединиң бат айткын,\nЖараткандын өзүнө\nАй туяк баштап ат айткын\nКайгынын баарын өчүргүн,\nЖуртум, кырсыктын баары кесилди!\nЖакып кандын түшүнө\nЖалбырап кетип баратам,\nУшу көргөн ишине.\nБолкулдуп барат жүрөгүм,\nБалдар, бул калмактын ичинде\nКөрсөң күнөөкөр болуп жүрөмүн.\nЭэй, чиркин, ар нерсе түшөт эсиме"
  },
  {
    "id": "187",
    "text": "Кыргыз кайда, эл кайда,\nЖакып, кызык түштү көрүпсүң\nЭлге жетер күн кайда?\nБала Жакып, баатырым,\nСенин кабыл келди акылың!\nЖоруюн көргөн түшүңдү,\nБай Жакып, балам, байкачы\nОңдосун кудай түшүңдү!\nБалам, тоого чыгып алганың\nТолкуган кара калмактын\nТөбөсүнө чыкканың,\nБала барчын куш салсаң\nАзуулуу кырып дагы алсаң\nБалам, ааламды билер экенсиң,\nБарчының бала болбойбу,\nАтаңдын көрү бай Жакып,\nСен балалуу болот экенсиң!\nКайгырганың кой, балам,\nТоюңа токсон сой, балам.\nКара барчын куш салсаң\nЖакып бай, балалуу болот экенсиң!\nКыр жагыңда кытайды\nКырып берер уул экен,\nКара калмак, манжууга\nКалайман салчу кул экен.\nКапалуу болсоң жоёсуң,\nБалалуу болсоң, кулунум,\nАтын Манас коёсуң,\nКара көк жал эр болот,\nАаламды буй кылган\nАябаган шер болот.\nЖан-жолдошу сексен төрт,\nСерп алган жагы кызыл өрт,\nБет алып менде келе албайт.\nДушман жүзүн көрө албас\nБерендүү болот экенсиң,\nБалалуу болсоң Жакып бай,"
  },
  {
    "id": "188",
    "text": "Душман жүзүн көрө албас\nБерендүү болот экенсиң,\nБалалуу болсоң Жакып бай,\nАнын кармашар жоосу Каканчын,\nБасташар жоосу Бакбурчун.\nАзуулууну алганы\nАман жүрүп туулса\nТаманы менен тик түшөт,\nМуну менен кагышкан душман бүк түшөт.\nУулдуу болсоң, Жакыбым,\nАаламга тиет айзасы,\nАз журтка тиет экен го\nАл балаңдын байдасы,\nКоргон болор шер туулат,"
  },
  {
    "id": "189",
    "text": "Козголбос берен эр туулат.\nТүштө кылыч да тапсаң -\nТашты чаап жол кылган,\nДалайды бузуп эл кылган,\nКара сууга кан куйган,\nӨзөнчөнү майлаган,\nКаарына тийгенди\nКармап алып жайлаган,\nАты - Манас, арслан-шер\nАлда Жакып, кулунум,\nУулдуу болот экенсиң!\nАй менен Күндү кармасаң\nБалаң баатыр атыгып,\nБаатырым, Жакып, угуп ал\nОн сегиз миң ааламдын\nСен туткасын кармар экенсиң!\nБайкап чапсаң ааламга\nАтың келет экен го,\nБалалуу болсоң дүйнөгө\nСенин датың кетет экен го!\nБалалуу болсон, Жакыбым,\nОшо бала эр болуп,\nОн эки мүчө тең болуп,\nАаламга чыр баштап,\nСанат кылат экен го,\nКырк үйлүү кыргыз байкушту\nКара калмак колунан\nАзат кылат экен го!\nАй менен Күн алганың,\nБусурмандын жерине\nКапырды айдап салганың,\nКапырыңдын жерине\nБусурман айдап салганың,\nУшунчалык көп журттун\nЖакыбым, түркүгү болуп калганың!\nКырсыгын чечип жараткан\nБай Жакып,\nКалбаптыр сенин арманың.\nСенден туулса шер туулат"
  },
  {
    "id": "190",
    "text": "Кырсыгын чечип жараткан\nБай Жакып,\nКалбаптыр сенин арманың.\nСенден туулса шер туулат\nОн эки мүчө тең туулат.\nАлты шердин кенжеси\nАлданын чын сүйгөн мендеси\nЗайыппуруш аты улук,\nАры балбан, ары шер\nТаалайың артык султан эр\nУулдуу болоор экенсиң».\nАкбалтай баштап бусурман,\nКол көтөрдү бусурман,"
  },
  {
    "id": "191",
    "text": "Бата берди чуркурап,\nЖакыптын зайыбы Чыйырды\nА дагы ыйлап чыкты чыркырап:\n«Ушу күндөн, ушу күн\nЖе медер кылган бала жок,\nКапанын баарын коёлу,\nКаран калган көп малдын,\nЖылкынын баарын соёлу.\nДүнүйөнү чачалы,\nСандыктын оозун ачалы,\nЖыйып алган каран мал\nМалдын баарын чачалы.\nБул жалганчы дүйнөдө\nУпасыз малды үрөйлү\nДүйнөдөн бото тилейли!»\nБезге сайган эмедей\nЫргып түштү эр Жакып:\n«Зарып кылбайм малымды,\nКетире бербейм алымды.\nМал чачууга чамам жок,\nЖе сенин төрөп жаткан балаң жок.\nЖок эмеге ой кылбайм,\nЖок балаңа той кылбайм,\nБекер малды жок кылбайм!\nБекер сөзгө баспаймын,\nТүш көрдүм - деп, ой кылбайм,\nТүгөнгөн, катын, той кылбайм».\nБаштап жатып жумушту,\nБай Жакып байбиче менен урушту.\n«Ырымым бар, мындай иш -\nБалалуу болуп каларбыз\nБайбичем,\nҮч жылдан кийин күдөр үз!\nМал башчысы кула бээ,\nБаш башчысы куу катын,\nБойдок жүрөт кула бээ,\nТөрөбөй жүрөт куу катын."
  },
  {
    "id": "192",
    "text": "Мал башчысы кула бээ,\nБаш башчысы куу катын,\nБойдок жүрөт кула бээ,\nТөрөбөй жүрөт куу катын.\nКула бээм тууса тулпар туур,\nКула бээнин кулуну\nКулунунун кыйыны\nТөрөсө казанат ат болор\nАны сураган адам жат болор.\nЧалгын минсе чаалыкпас,\nОорукка минсе оорунбас,\nКагышка минсе камсыкпас,\nАлты ай минсе арыбас,\nАлтымыш асый болгуча\nАзуу сөйкөп карыбас,"
  },
  {
    "id": "193",
    "text": "Айкай укса шашпаган,\nЖер жарылган чуу болсо\nБир изин ката баспаган,\nСыны бийик, сырты түз,\nБайбичем,\nҮч жылдан кийин күдөр үз!\nКула бээм тууса тулпар тууйт,\nСыпаты сыны ушундай,\nКош басмайыл жырымым,\nМенин ушундай кылган ырымым.\nКуу катын тууса шумкар тууйт.\nКайгынын баарын жоёлук,\nКудай берсе бир уулду\nАтын эл айткан атты коёлук.\nЖекене белге курчанар,\nКуу катын эркек уул тууса,\nЖети түмөн кол келсе\nЖеке аралап кол салар.\nБел байлаган бел болор,\nКудай эркек уул берсе\nМендеден артык шер болор», -\nБай Жакып айтты мындай деп.\nКайран Жакып чоң байдын\nТүгөнбөгөн кеби бар,\nБала көрбөй той кылбай,\nУшундай бир малга кароо жери бар.\nБатасын берип Акбалтай\nКең Алтайдын баткалда\nКейип кыргыз жатканда\nКүн кечигип, түн өтүп,\nКүз ортолоп, жай өтүп,\nСемизчилик убагы\nҮч айга убак толуптур,\nЧыйырды аттуу байбиче\nАл Жакыптын зайыбы -\nКүмөндүү талгак болуптур.\nЖылкыдан сексен бээ сойду,"
  },
  {
    "id": "194",
    "text": "Чыйырды аттуу байбиче\nАл Жакыптын зайыбы -\nКүмөндүү талгак болуптур.\nЖылкыдан сексен бээ сойду,\nЭт экен деп тойгон жок,\nАл байбиче Чыйырды\nТалгагын такыр койгон жок.\nТөө баштаган бир тогуз\nЖана Жакып мал сойду,\nБайбиченин алдына\nСойгон этти да койду,\nСойгон этин жеген жок,\nМуну тамак экен деген жок.\n«Шердин этин тапкын» - деп,\nБолбой турду байбиче."
  },
  {
    "id": "195",
    "text": "Шер атаар мерген табылбай,\nЖе шердин эти кабылбай,\nАл Чыйырды байбиче:\n«Атаа шердин эти» - деп,\nБөдөнөдөй кайран көз\nБөлөк-бөлөк жаш кетип,\nБөтөнчө ыйлап алды эми,\nКарагаттай кайран көз\nКайгырып ыйлап алды эми.\n«Шердин этин көрсөм - деп,\nАнан кийин өлсөм» - деп,\nБөдөнөдөй бөкчөйүп,\nБөгүп калды байбиче,\nКөздүн жашын иргилтип,\nТөгүп алды байбиче.\nТүнүчүндө уйку албай,\nМинтип ыйлайт байбиче.\nКүндүзүндө уйку албай:\n«Алда, шердин эти» - деп,\nАк эткенде так этет.\nБайбиче жатып алганы,\nЖапаны башка салганы.\nШер эти кайдан табылсын,\nДүмөк кылды байбиче.\n«Шер этин таап алсам - деп,\nКазаныма салсам - деп,\nМыктап жатып тойсом - деп,\nАңкаганым койсом - деп,\nАндан кийин өлсөм - деп,\nКыямат жүзүн көрсөм» - деп,\nТилек кылат байбиче.\nОшо кезде бай Жакып\nТөрт түлүктүү каран мал\nЗарып кылып шер издеп,\nШердин эти табылбай\nКырк үй кыргыз тең ыйлап,\nМалдан ашты баарды,\nШердин этин издетип,"
  },
  {
    "id": "196",
    "text": "Шердин эти табылбай\nКырк үй кыргыз тең ыйлап,\nМалдан ашты баарды,\nШердин этин издетип,\nКыдыртты далай шаарды.\nКырк үйлүүнүн ичинде\nКыйын экен Акбалтай\nАкбалтай акылды таап турганы,\nКырк үйлүү кыргыз чогулуп,\nТоксон төөнүн буудайын\nАлман салып жыйнады,\nКырк үйлүүдөн кырк мерген\nШерге уу кылып калганы.\nСалбурун тартып, жол жүрүп,"
  },
  {
    "id": "197",
    "text": "Жан аябай мол жүрүп,\nМергенге шер табылбай\nБейпай тартып турду эле,\nБалтай, Жакып башчысы\nТоксон төөнүн буудайын\nКочкусуна бергени,\nАткан экен бир шерди\nКытайдын Кочку мергени.\nШердин эти табылып,\nКырк үйлүү кыргыз бакыр журт\nАбийири мындан жабылып,\nЖок буюму табылып,\nБаары кыргыз чуркурап,\nБаабединге камынып,\nБаабедин айтып алышып,\nТопоңдотуп торпогун\nБаса калып чалышып,\nЖеткендери төө союп,\nЖеткилеңи бээ союп,\nАр тилегин бат айтып,\nАдам тапкыс ой кылып,\nКырк үйлүү кыргыз бакыр журт\nЖан-жабыла той кылып.\nАкбалтай менен Жакыбың:\n«Айланайын, калың журт,\nШердин эти табылды,\nУшул бала туулса\nБизге бир шердей бала кабылды!»\nБай Жакып айтып мындай кеп:\n«Малым менен жанымды\nТалап кеткин, журтум - деп,\nЭкөөмдү коюп, бирөөмдү ал,\nКөлүгүм таштап, төөмдү ал,\nКызыл куйрук билимди ал,\nКымбатым, журтум, тилимди ал,\nСилерден сурайм угуп ал!\nАк сакалдуу карың ук,\nКырк үйлүү кыргыз, баарың ук!"
  },
  {
    "id": "198",
    "text": "Силерден сурайм угуп ал!\nАк сакалдуу карың ук,\nКырк үйлүү кыргыз, баарың ук!\nКара калмак, манжуу журт\nОртосунда турабыз.\n«Бай Жакыптын катыны\nШерге талгак болду» - деп,\nКара калмак, манжууга\nУгулуп ушак жетпесин,\nТалгак болгон катынды\nТаш коргонду талкалап,\nТакыр кырып бул журтту,\nБээжинге тартып кетпесин."
  },
  {
    "id": "199",
    "text": "Туудурбастан, төрөтпөй\nТүпкө чогуу жетпесин.\nКүнөөлүү кыргыз эл эле,\nАлтайда калмак көп эле,\nБу катындын кабарын\nУкса калмак соо кылбайт,\nЭзелде бизди оң кылбайт.\nКиши ишенип болобу,\nАтагы манжуу капырга!\nУкса бизди оң кылбайт,\nТалгак болгон катынды\nТартып алса соо кылбайт».\nБай Жакып айтып мындай кеп:\n«Бекиткин, журтум, оозуң - деп,\nАйтып коюп калмакка\nКаза көрбө орумду\nКайната көрбө шорумду».\nЖакып тилеп муну айтып,\nАкбалтай турду күүлөнүп,\n«Болду, Жакып баатырым,\nСенин бул айтканың акыл - деп,\nКара калмак, манжууга\nБүлкүлдөгөн кишинин\nЖети атасы капыр - деп,\nШерге талгак катынды\nЭркек тууйбу, кыз тууйбу\nЭминеси болсо да\nШер туучу баатырды\nУламадан уладым,\nБилгичтерден сурадым,\nУшул Чыйырды тууса шер тубат,\nКара көк жал эр тубат.\nУшул кара калмак, манжууга\nӨлбөсөң журтум көрөрсүң,\nЧылап койгон уу тубат,\nЧын кыргыз бизге туу тубат.\nБел байлаган бел тубат,\nБелге таңуу шер тубат."
  },
  {
    "id": "200",
    "text": "Чылап койгон уу тубат,\nЧын кыргыз бизге туу тубат.\nБел байлаган бел тубат,\nБелге таңуу шер тубат.\nКырк үйлүү кыргыз журт элең\nАк буудай унун чайнап бер,\nШерге талгак болду - деп,\nЖуртум, айтпаска куран кармап бер!»\nМуну укканда, кыргыз журт\nӨлүп кетер ант кылып,\nУбаданы бат кылып,\nУбада кылып буркурап,\nТүп көтөрө кыргыз журт\nБекитти оозун буркурап:"
  },
  {
    "id": "201",
    "text": "«Айтып койгон адамдын\nМалы, башын талайлы,\nБилгизбей кармап алалы,\nКойбой жүзүн дүйнөгө\nКурмандыкка чалалы!»\nКалың журт мындай дегенде,\nУбадасын бергенде\nОшол кезде бай Жакып\nБээ баштаган беш тогуз\nБерен Жакып сойду эле,\nЖурттун оозу бек болуп,\nАртыкча тойду кылды эле.\nКапшыттагы кара арак\nБай Жакыптын үйүндө\nКалмакча көөкөр менен бир арак,\nКапшыттан сууруп куюшуп,\nЭр башына сунушуп,\nКара калмак, манжуунун\nБала издеген дүмөгү\nСан кара күткөн Жакыптын\nБалада болот тилеги.\nАйланайын, калайык -\nДеп, ошентип, Жакып кан\nАйтып оозун жыйганча\nБүткүл шерди сойгону,\nСойгон шердин этине\nБайбиче мыктап тойгону,\nТалгагын анан койгону.\nКыймылдаса кыйналып,\nЫйлай берди байбиче,\nАй мезгили толуптур,\nТөрөй турган катындын\nУбактысы болуптур.\nТогуз ай, тогуз күн болду\nКүндү эсепке алыптыр,\nКүндү катка салыптыр.\nАкбалтай баштап карысын\nЖыйып алды бай Жакып\nКырк үйлүү кыргыз баарысын:"
  },
  {
    "id": "202",
    "text": "Күндү катка салыптыр.\nАкбалтай баштап карысын\nЖыйып алды бай Жакып\nКырк үйлүү кыргыз баарысын:\n«Үй үйлөнүп, мал күттүм\nЭч мураска чыкпадым,\nЭрешен тартып эр болуп,\nЭр уулу менен тең болуп,\nБир баланын үнүн укпадым.\nМенин малым арбын, балам жок,\nБайбиче бала төрөсө\nБаланын үнүн укканда\nМенин өлбөй калчу чамам жок."
  },
  {
    "id": "203",
    "text": "Баланын үнүн укканда\nМенин көңүлүм жашып кайгырар\nСүйүнгөн бойдон жүрөгүм\nОртодон тарс - деп айрылар.\nБала убайын көрө албай\nКокустан Жакып өлөбү,\nКызыктуу кыйын сүйүнүп,\nЖакыбың кыямат жүзүн көрөбү?\nМалым арбын, балам жок,\nБалалуу болсом сүйүнүп,\nМенин өлбөй турган чамам жок.\nЭмгектен тапкан сан кара\nБу жерге туруп нетейин,\nУшул жылкыны көздөй кетейин,\nМен жылкыга барганда,\nКөп кечигип калганда\nКатын аман төрөсө,\nЭркек болбой, кыз болсо\nАтап койгон ала бээ\nТоюна союп жеп койгун,\nКайран Жакып көк жалың\nТуяксыз өттү - деп, - койгун.\nЖылкыдагы өзүмө\nБирөөң басып барбагын,\nБирөөң кабар салбагын.\nЭгерде эркек уул тууса,\nТоюна токсон соё көр!\nАйкырып азан чакырып,\nАтын Манас коё көр!\nТоюна токсон соё көр,\nСүйүнчүлөп кала көр,\nЭрениң мага бара көр!\nЭркек атын угузсаң\nДегениңе көнөйүн,\nБагып жүргөн сан кара\nБаарын сага берейин,\nТопозум токсон миң болгон\nБаарысын сага берейин."
  },
  {
    "id": "204",
    "text": "Багып жүргөн сан кара\nБаарын сага берейин,\nТопозум токсон миң болгон\nБаарысын сага берейин.\nСүйүнчүгө баргандын\nДегенине көнөмүн,\nТөрт түлүктүү каран мал\nТүгөл бойдон беремин.\nАдырда жылкы алтын сан\nАргымак-буудан аралаш,\nСүйүнчүгө барганың\nТандап буудан малымды ал,\nАздык кылса ал малым\nМенин көөкөргө куюп канымды ал!"
  },
  {
    "id": "205",
    "text": "Кааласаң төөдөн кошуп ал,\nКалайык ук, карың ук,\nКалың журтум, баарың ук!»\nМурасына жеткени,\nМуну айтып, бай Жакып\nЖылкысына кеткени.\nОйлосо кетет дарман-ал,\nКандай бала төрөр - деп,\nТутамга келбейт кайран жан.\nКабырга сөөгү сөгүлөт,\nЖакыптын көңүлү нече бөлүнөт.\nСанаа тартып тура албай,\nСан малга Жакып барыптыр,\nКамбар ата кара айгыр\nКөп жылкыдан кары айгыр\nКармап алып бай Жакып\nМойнуна кисе салынып,\nЖаратканга жалынып,\nКамбар ата айгырды\nАй туякка чалды эми,\nАйгырды Жакып сойду эми,\nЭтине мыктап тойгондо\nАк каңкыны жазданып,\nКыбыланы баштанып,\nЖакып бай уйку салды эми.\nКементайды жамынды,\nБир кудайга жалынды.\nЧыканактап уйку алып,\nЧырым этип тынч алып,\nУйкуга көзү илинип,\nЖараткан кылдың убара\nЖылаңайлак, жылаңбаш\nЖакып кандын түшүнө келип\nкириптир\nБир ак сакалчан дубана:\n«Атыңдын оозун бур, Жакып,\nАлда! - деп, өйдө тур, Жакып!\nКызыр алейки салам мен элем,\nКыр жагыңа келгеним -"
  },
  {
    "id": "206",
    "text": "Алда! - деп, өйдө тур, Жакып!\nКызыр алейки салам мен элем,\nКыр жагыңа келгеним -\nЖараткан берди бир бала\nОшону айтып бергени.\nКайгынын баарын жой, Жакып,\nБүгүн эркек уулдуу болосуң\nАтын Манас кой, Жакып!\nБул уулуң Алтайга келип туулган,\nАман жүрүп чоңойсо\nАаламга салат чуулган.\nБул уулуңдун серп алган жагы"
  },
  {
    "id": "207",
    "text": "кызыл өрт,\nСебилдүүсү сексен төрт,\nБул уулуңдун серп салган жагы\nкызыл өрт.\nЖети жашка келгенде\nКалыйпа кирип кат алат,\nКанзаададан бата алат.\nОн эки бирге кол берип,\nКырк чилтен баштап жол берип,\nӨзү зайыппуруш аталат.\nКан ичип жүрүп катыгат,\nБет алганды мерт кылып,\nӨзү канкор Манас аталат.\nКара көк жал шер болот,\nТелегейи тең болот.\nАлты шердин кенжеси,\nӨзү кудайдын сүйгөн мендеси.\nДушман азар салбаган,\nБеттешкен тирүү калбаган\nТелегейи тең болот,\nИчин карап отурсаң\nУшул жер жүзүнөн кең болот.\nМанас менен беттешип,\nМенде азарын сала албайт,\nОн сегиз миң ааламда\nУкурук кайрар түк калбайт.\nКаканчынын Бээжинге\nКалайман салчу шер ошол,\nТопон суу жүрбөс Бээжинге\nТополоң салчу эр ошол.\nКабылан Манас уул келди\nЭми карап, Жакып, угуп ал!\nАтын койгун Манас - деп,\nКапаңдын баарын жоё көр,\nКара калмак, манжууга\nЧоң Жинди атка коё көр!\nУшул бүгүн тууган балаңдын\nКолдогону - Кожосан,"
  },
  {
    "id": "208",
    "text": "Кара калмак, манжууга\nЧоң Жинди атка коё көр!\nУшул бүгүн тууган балаңдын\nКолдогону - Кожосан,\nЖөлөгөнү - кырк чилтен.\nБул балаңды көргөндө\nАдам тапкыс ой кылгын,\nЖылма болгон жылкыңдын\nКөбүн союп, той кылгын!\nБүгүн куу катының шумкар тууйт,\nСенин кула бээң бүгүн тулпар тууйт.\nБүгүн Кызыр айткан азылзат ушул,\nКабылан Манас шер уулуң\nКазатка минер ат ушул."
  },
  {
    "id": "209",
    "text": "Бүгүн экөө бир күн туулду,\nБиттейинде бирикти,\nКенедейде кезикти,\nКеришке минчү мал ушул.\nАртык тулпар мал болот,\nАлты ай минсе арыбайт.\nАлтымыш асый болгуча\nАзуу сөйкөп карыбас,\nКуйругу саяң, жалы аз,\nКулан кууса куткарбас,\nСөөгүнүн баары көпкөк таш,\nАстындагы мингени\nБатырак өлөр өмүр аз.\nАтканым ушул, тилимди ал,\nБаатыр, Жакып, билип ал!\nАйтканым ушул, кеп ушул,\nБалаң Манас кулунуң,\nМендеден башка тууган туйгунуң\nЧоңоёру кеч болор,\nКыжылдаган капырдан\nКытайдын журту өч болор.\nЖашы он экиге келгенче\nЭрешен тартып, эр болуп,\nЭр уулу менен тең болуп,\nКолуна айза алгыча,\nЭңкейип айза сайгыча,\nОк жетпес атын мингиче,\nОк өтпөс тонун кийгиче,\nМанас, Манас болгуча,\nАлчайып атка мингиче,\nКалк ичине жүргүчө,\nОрдолуу кыргыз журтуна\nОрдо болуп калгыча\nОн экиге келгинче:\n«Уулумдун аты Манас» - деп,\nБир адамга билгизбе,\nБир калмакка туйгузба!\n«Уулумдун аты Манас» - деп,\nАйтып койсоң дардаңдап,"
  },
  {
    "id": "210",
    "text": "Бир адамга билгизбе,\nБир калмакка туйгузба!\n«Уулумдун аты Манас» - деп,\nАйтып койсоң дардаңдап,\nМанастын даңкы билинди,\nМындан мурун жети жыл\nЧыны Какандын даңзасына чийилди.\nМанастын атын укканда\nКалайыкка чыр салып,\nБээжиндин каны күйүнгөн\nБелгилүү Манас уул ошол.\n«Уулум Манас аттуу» - деп,\nУгуза көрбө кытайга!»"
  },
  {
    "id": "211",
    "text": "Ошонтүп айтып, ал адам\nКөздөн кайып болгону.\nОшол кезде бай Жакып\nУйкудан чочуп ойгонуп,\nОң жагына толгонуп,\nМойнуна курун салынып,\nКудурет - деп жалынып,\nБаабединин бат айтып,\nБай Жакып турду камынып,\nОшол күндө Жакыптын\nУйкусу кетти чачылып,\nУмачтай көзү ачылып,\nЫргып турса ал Жакып\nЖанында адам турмак, айбан жок.\nСүйүнүп жүрөк акылдап,\nОшол кезде таманы жерге такылдан,\nБашынан буу буркурап,\nЖаратканга чыркырап,\nЫйлап турду бай Жакып:\n«Уктап турсам түш экен,\nБул кудайдын кылган иши экен!»\nЫргып турса түн экен,\nОшол кезде Жакыпка\nКадыр түн болор түн экен,\nАйтып кеткен ошол жан\nКыдырыңдын өзү экен.\n«Аты Манас болду» - деп,\nАлды каткан бай Жакып\nУгуп турган кези экен.\nМойнуна курун салынып,\nОшол кезде бай Жакып\nЖаратканга жалынып,\nСупа садык чалыптыр,\nТараза жылдыз бириндеп,\nБирөө калбай батыптыр,\nЖакып ыргып турганда\nТаң кашкайып атыптыр,\nЖерге жарык тийиптир.\nЫргып турса бай Жакып"
  },
  {
    "id": "212",
    "text": "Жакып ыргып турганда\nТаң кашкайып атыптыр,\nЖерге жарык тийиптир.\nЫргып турса бай Жакып\nТабылган малга төл башы\nТөрөбөй жүргөн кула бээ\nЫрысы күлдөй жөнөптүр,\nОшол кула бээ кулун төрөптүр.\nЫрымдаган кула бээ\nКулун тууган кези экен,\nКулун эмес тууганы\nКыйын тууган кези экен.\nМалдын башы кула бээ"
  },
  {
    "id": "213",
    "text": "Быйыл тууган кези экен,\nТууганда мыктап кула бээ\nКуюн тууган кези экен.\n«Туш-тушунан караса\nЖал, куйругу төгүлөт,\nЖаныбарым Торучаар\nМунун тулпарлык сыны көрүнөт.\nКыл мүчөсүн караса\nКызыктык түрү көрүнөт.\nКуйругу бар, жалы бар\nОшондой сулуу жаныбар.\nАман болсо Торучаар\nТолкуган тулпар ат болот,\nМуну сураган адам жат болот.\nАр мүчөсү бөлүнөт,\nЖаныбардын артыкча сыны көрүнөт.\nАман жүрүп ат болсо,\nЧылбыры тутам калгыча\nЧындаган жоого алдырбайт,\nЧын кырсык миңдеп чалбаса\nМингенин жоого сайдырбайт.\nЧуу укса мүчө сөгүлгөн,\nАйгай укса жаныбар\nТулпардык сыны көрүнгөн.\nОчогор атса шашпаган,\nЖер жарылган чуу укса\nБир изин ката баспаган,\nОозун коё бергенде\nТулпарлардан бөлүнгөн,\nАйгай укса жарыктык\nТулпарлык сыны көрүнгөн.\nБасып өтсө кара жер\nКат-катынан бөлүнгөн.\nТайгылбаган бийиктен,\nТакыр жери кем эмес\nТашка баскан кийиктен.\nМинген адам шарт болот,\nАман жүрсө Торучаар\nЭрге ылайык ат болот."
  },
  {
    "id": "214",
    "text": "Ташка баскан кийиктен.\nМинген адам шарт болот,\nАман жүрсө Торучаар\nЭрге ылайык ат болот.\nКетмен туяк, кең соору\nАман болсо Торучаар\nКеришке минер ат болот.\nКара байыр казанат\nАман болсо Торучаар\nТоорушка минер ат болот.\nАйзакерден кабылан\nЫктуу минер ат болот,\nАаламга чыр салчу"
  },
  {
    "id": "215",
    "text": "Мыктуу минер ат болот.\nБагалчагы майышпас,\nБаатыр чалыш жылкы экен.\nБекер куйрук, жал эмес,\nБул жаныбар Торучаар\nМен көргөндөй мал эмес!»\nКулунду сынап алганы,\nКубангандан бай Жакып\nКайра көзүн салганы.\nТоручаарды караса,\nМал жыргалын кааласа\nЖерди чапчып Торучаар\nТаптап турган кези экен,\nЭнесинин үстүнөн\nАры-бери түйүлүп,\nАттап турган кези экен.\nМуну көрүп бай Жакып\nКөңүлү кетип бөлүнүп:\n«Минүүчү ээсин бергин» - деп,\nТилек кылып кудайдан\nКөңүлү кетти бөлүнүп,\n«Минүүчү уулду берсе - деп,\nМингенин көзүм көрсө - деп,\nАнан кийин өлсөм» - деп,\nТоручаарды көргөндө:\n«Баабедин!» - деп бакырып,\nЖылкычысын чакырып,\nБоконо жүрөк болкулдап,\nКөкүрөгү кирилдеп,\nТула бою дирилдеп,\nАйтып оозун жыйганча\nАндай-мындай дегиче\nКарарган тоонун урчуктан,\nКайкалаган тумшуктан\nОргуп-оргуп чаң чыгат,\nЧаңды көрүп бай Жакып\nДене бойдон жан чыгат.\nОргуган чаңды караса\nТелкүрөңдүн чаңы экен,\nҮстүндөгү мингени"
  },
  {
    "id": "216",
    "text": "Дене бойдон жан чыгат.\nОргуган чаңды караса\nТелкүрөңдүн чаңы экен,\nҮстүндөгү мингени\nАкбалтай өңдүү жан экен.\nКабарга Балтай келгени,\nАраң турган бай Жакып\nСүйүнчүлөй бергени.\nАкбалтай айтып мындай кеп,\nБай Жакыпка мындай деп:\n«Бай Жакып, балам, сүйүнчү!\nБүгүн сенин багыңа"
  },
  {
    "id": "217",
    "text": "Ач арслан шер келди,\nКайгырсак колго тийбеген\nКабылан султан эр келди!\nЧыдап адам калбады,\nКолуна кош колдоп заар кармады.\nКурсакта жатып бакырды,\nМунуң «Манастап» ураан чакырды.\nСары саамай көк койдо\nСары башыл ирик тууду,\nМанасыңды тууганда\nТаманы менен тик тууду!\nОң колуна кара кан\nКармай түштү кан Манас,\nОң колуна кара кан кармай түшкөнү -\nКармашууга жоо болсо,\nКара кандай агызып,\nКанын төгөм дегени.\nСол колуна сары алтын\nуучтай түшкөнү -\nСалышарга жоо болсо,\nСары алтындай саргайтып,\nМен түбүнө жетем дегени.\nКурсактан балаң түшкөндө\nКулагынын учу тешилүү,\nМунун сүрүнөтү кесилүү,\nКөргөн жан болду бышмана,\nОй, Жакыбым, ойлончу\nКурсактан түшкөн балаңдын\nМынчалык болду жышана.\nБаркырап бала түшкөндө\nТүшкөн жерден чаң чыкты,\nЫйлаганда балага\nЖүрөк туйлап жан чыкты.\nКөрбөгөндү көрүптүр,\nБала эмес, бир желмогуз экен - деп,\nТогуз кемпир бечара\nЖүрөгү түшүп өлүптүр.\nКөргөндүн көөнү бөлүндү,"
  },
  {
    "id": "218",
    "text": "Тогуз кемпир бечара\nЖүрөгү түшүп өлүптүр.\nКөргөндүн көөнү бөлүндү,\nАрт жагында балаңдын\nКара көк жал жалы көрүндү.\nМанасың жерге түшкөндө\nНур төгүлүп тоюнду,\nКара көк жал кабылан\nАты «Манас» болсун - деп,\nБалаңдын аты коюлду.\nКатындар ороп аларда\nБу белгиси дагы бар,\nКара чаар кабылан"
  },
  {
    "id": "219",
    "text": "Капталында чамынды,\nАл ымыркай баланы\nАры-бери үч аттап,\nКараса көзгө илинбей\nКайда экени билинбей\nКайып болуп жоголду.\nКөсөө куйрук көк арслан\nОң жагынан чамынды,\nАрсланды көргөндө:\n«Кандай шумдук болду?» - деп,\nКатын качты чуркурап,\nКалайыктын баарысы\nТүп көтөрө зыркырап,\nТуулган бала Манастын\nОң ийинден бир жыттап,\nСол ийинден бир жыттап,\nКүр-күр этип толгонуп,\nБерен менен арслан\nКошо жатты комдонуп,\nБир карасаң баладай,\nБир карасаң сур жолборс,\nАман жүрүп чоңойсо\nБеттешкен адам аман түк болбос.\nЧекеси жерге жеткени,\nАсмандан кудайдын нуру чачылып,\nЗилзала жүрүп кеткени.\nТөрөгөн Манас уулуңуз\nКудайдын сүйгөн кулу экен,\nАр мүчөсүн карасаң\nТоксон миң жандык уул экен.\nАман жүрүп чоңойсо\nЭрешен тартып эр болот,\nКара көк жал кабылан\nКаары толук шер болот.\nЖүргөнү күйгөн чок болот,\nАтаары болот ок болот,\nАты Манас коюлду\nАаламда жок болот.\nАты Манас шер ошол,\nАйдалып келдик алыстан,"
  },
  {
    "id": "220",
    "text": "Аты Манас коюлду\nАаламда жок болот.\nАты Манас шер ошол,\nАйдалып келдик алыстан,\nТууганыбыз кыргызды\nТаап берүүчү эр ошол,\nМуңуңду чечер шер ошол,\nБизди муңкантпай күтчү эр ошол.\nӨзү Алтайда туулду\nБилсең кадыр түн келди\nОйлоп көрсөң, Жакып кан,\nБизге бир жакшылык тиер"
  },
  {
    "id": "221",
    "text": "күн келди.\nМурун кааласаң сизге туш келди,\nБүгүн сенин түшүңө туушар\nиш келди.\nЖакып бай, кабыл келди көргөн түш,\nЭркек төрөп Чыйырды\nАты Манас коюлду,\nКалкыңда барбы мындай иш!?\nСөлөкөтү, сөлбөтү,\nТөрөлгөндө келбети\nЧукул келди көргөн түш,\nКызырлуу Жакып, угуп ал\nКылымда болбойт мындай иш!\nБалаңдын ар белгиси чак келди\nАлда Таала кудурет\nӨзү каалап бак берди.\nТуулганда кара жер\nТоктоно албай тербелди,\nАты Манас арслан\nБайкасаң бизге шер келди!\nЖакыбым,\nЖалынсак болбойт мындай иш,\nЖакында келбейт көргөн түш,\nЖараткан Манастай бала берет - деп,\nЖадыда барбы ушул иш?!\nБелгилүү экен, бел экен,\nБерен Манас бул уулуң\nБелге таңуу шер экен,\nБайланып жаткан бактынын\nБагын аччу уул экен,\nКордукта жүрчү адамдын\nКолун чечер уул экен.\nМуңканып жүргөн адамдын,\nМуңун табар уул экен,\nКайнап жаткан капырга\nКазат кылар шер экен,\nАлтайдагы карып журт\nАман Манас чоңойсо\nАзат кылар шер экен."
  },
  {
    "id": "222",
    "text": "Казат кылар шер экен,\nАлтайдагы карып журт\nАман Манас чоңойсо\nАзат кылар шер экен.\nКечээ, Жакып, көргөнсүң\nКабарыңда бар бекен,\nТекече кан, Шыгай кан\nБир караанын тийгизбей,\nЖе эр экенин билгизбей,\nАлек болуп жан менен\nАкылынан шашканда\nБул экөө тоого чыга качканда,\nТирүүлүккө жутунду"
  },
  {
    "id": "223",
    "text": "Бир караанын тийгизбей,\nТуугандыгын билгизбей\nӨздөрү качып кутулду.\nЧалышарга чама жок,\nАлышарга айла жок\nКара калмак, көп манжуу\nТөбөбүздөн басканда\nКечээ быт-чыт кылып\nбаарыбызды чачканда,\nКордукту койдой салганда,\nМал менен башка ээ кылбай\nКытайың такыр талап алганда\nКол менен аяк байланып,\nКордук көрүп айдалып,\nКапаланып кайгырып,\nӨз туугандан айрылып\nБелгилесек каран түн,\nМендеде барбы мындай күн?\nКол-аяк чогуу байланды,\nКордук көрүп айдалдык.\nБирөөбүз кеттик Эйренге,\nБирөөбүз түштүк чыкпай турган\nтереңге.\nКөбүбүз түштүк кордукка,\nЖолуктук чоң чокмор алган\nзордукка.\nКалайман башка салганда,\nБул капырлар айдап алганда\nСоюп жээрге кой таппай,\nТыныч алууга жер таппай,\nЖалы бар жетим тай таппай,\nЖе бир жан жыргатар жер таппай,\nЖабыркап тентип келгенде\nАлтайга келдик, ал таптык, Жакып,\nАлтын кен казып,\nМал таптык, Жакып!\nКаадада барбы көргөн түш,\nАлда Таала жараткан"
  },
  {
    "id": "224",
    "text": "Алтын кен казып,\nМал таптык, Жакып!\nКаадада барбы көргөн түш,\nАлда Таала жараткан\nМанастай бала берет - деп,\nТеги каадада барбы ушул иш!\nУшул бир бала чоңойсо,\nКегиңди алар кен ошол,\nСенин чериңди жазар эр ошол.\nТуш-тушка кеттик айдалып,\nАман болсок тууганды табар эр ошол.\nБайкасаң жакшы көргөн күн,\nБилгенге Манас кадыр түн.\nАрыган атың семирди, баатыр,"
  },
  {
    "id": "225",
    "text": "Бизге ачкан бир курсак тоюнду,\nСенин үзүлгөнүң уланат,\nБалаң аман чоңойсо,\nКөөдөндөн капаң чачылар,\nӨрттөнгөн жүрөк басылар,\nАман болуп чоңойсо,\nСенин умачтай көзүң ачылар!\nҮзүлгөнүң уланат,\nЧачылганың жыйналат» -\nАкбалтай айтып турган кеп,\nБалалуу болдуң Жакып - деп,\nАгарып таңың чыктыбы,\nСенин кызарып күнүң келдиби,\nАты бир Манас кабылан\nАйкөлдү кудай бердиби?!\nКөрсөң бир ичте бышман бар,\nУчмактуу Бээжин улуу шаар\nОшонун улугу мыкты Эсенкан.\nУламадан кеп уктум:\n«Аты Манас эр чыгып,\nБээжинге дүмөк салат - деп,\nБээжиндин каны Эсенкан\nБул кыргыздын журтунан\nБала издеди» - деп уктум.\nАты Манас бала - деп,\nБалчысы айтып билиптир,\nТили кыргыз тилинде,\nБээжинге душман зилинде.\nОйлоп, билип балчысы\nАл Эсенкан капырдын\nАйтып берип жарчысы\nКөзүнө айтып далайы\nБилген экен Манасты\nКазыналык аяры.\nАярдан анык кеп угуп:\n«Манас душман» - деп, угуп,\nАлбан түрдүү кол алып,"
  },
  {
    "id": "226",
    "text": "Казыналык аяры.\nАярдан анык кеп угуп:\n«Манас душман» - деп, угуп,\nАлбан түрдүү кол алып,\nУшул кырк үйлүү кыргыз журт элек\nЧогуу жыйнап алганда\nКабарыңда бар бекен,\nБалдардын баарын чуулатып,\nЧубатууга салганда,\nМанас издеп Эсенкан\nУламадан уласам,\nБилгичтерден сурасам,\nКалайманды салды - дейт,\nТутанып өлгөн кызыталак\nТуш-тушка кабар кылды - дейт,"
  },
  {
    "id": "227",
    "text": "Каяшаяк бергенди\nКармап алып кырды - дейт.\nЧоң экенин билгизип,\nЧогулган журттун баарысын\nКыйнап, сабап, күйгүзүп,\nБала издеди - деп уктум,\nАты Манас, жалы бар\nЖан издеди - деп уктум,\nӨз билгенин ааламга\nКылып кетти - деп уктум,\nКежирине тийгенди\nКежигесин кержейтип\nКырып кетти - деп уктум,\nАябаган дүмөктү\nСалып кетти - деп уктум,\nСамаркандын шаарында\nТуулган экен бечара\nЧоң Эшендин Жар Манас\nЗордук кылып кытайлар\nАлып кетти - деп уктум.\nКаканчынын калкы бар,\nКайнап жаткан кытайдын\nКанча түрдүү алпы бар\nКаны буйрук кылганда\nУшундай зордук кылмай салты бар.\nОрдолуу шайык көк жөкөр\nОрчун журт Кокон, Маргалаң\nКызык кылды - деп уктум.\nАнжыянды жердеген,\nМуну эңкейтип душман жеңбеген,\nАнжыянда Айкожом,\nАйкожо уулу - Билерик,\nАйкожо жайын сураба -\nӨзү олуя жан экен,\nАйкожонун Билерик\nӨзү өлгөндө көргөн бала экен.\nЖети-Өзөн суунун талмызы,\nАйкожонун өлгөндө көргөн Билерик\nАта уулунун жалгызы,"
  },
  {
    "id": "228",
    "text": "Жети-Өзөн суунун талмызы,\nАйкожонун өлгөндө көргөн Билерик\nАта уулунун жалгызы,\nСалым кылып алтынды\nАртып алды - деп уктум,\nКурун селде чалынып,\nКудуретке жалынып,\nТөөгө булун жайлашып,\nКытайды көздөй айдашып,\nКытайдан чыгып, чоң Дөңгө\nӨз билгенин аларга\nКылып салды - деп уктум,"
  },
  {
    "id": "229",
    "text": "Медиян суусуз чөлүндө\nСоодага барган кожону\nКырып салды - деп уктум,\nОшондо кожо кырылып,\nСооданын баары тыйылып,\nОлжолоп алып чоң Дөңгө\nЖолго түштү - деп уктум,\nАйкожо уулу Билерик\nКолго түштү - деп уктум,\nТемир аркан чыкпаган\nТорго түштү - деп уктум,\nКытай эрмек кылууга\nДууга түштү - деп уктум,\nАйыкпаган бир үлкөн\nЧууга түштү - деп уктум,\nКожолорун коржойтуп,\nЖайлап кетти - деп уктум,\nБу дагы бусурмандын эли - деп,\nБилерикти моминтип,\nБайлап кетти - деп уктум.\nЖарманас менен Билерик\nЭкөөнү кошуп алды - дейт.\nКан тагында чоң зындан\nБийиктиги кырк аркан\nАл зынданга салды - дейт,\nӨлтүрбөстөн житирбей,\nАларың бакырча болуп калды - дейт.\nКытай бүлүк болуптур,\nАтын угуп Манас - деп,\nАбайлагын, бай Жакып,\nАаламда барбы мындай кеп,\nУруусу Манас кыргыз - деп,\nУяны Манас бузар - деп,\nБээжинге салды мыктуу чеп,\nБээлеп, Жакып, кебимди ук,\nМендеде барбы мындай кеп,\nКырк үйлүү кыргыз чогулуп,"
  },
  {
    "id": "230",
    "text": "Бээлеп, Жакып, кебимди ук,\nМендеде барбы мындай кеп,\nКырк үйлүү кыргыз чогулуп,\nАйта көрбө, Манас - деп.\nКырк үйлүү кыргыз чогулуп,\nКапанын баарын жоёлу,\nКыргыздын баары чогулуп,\nКызыр чалган көк жалды\nАзырынча Чоң Жинди атка коёлу.\nЖашы он экиге келгенде\nБилбегенди билгизип,\nМинтип жолго салалы,\nКайнап жаткан капырдан\nБиз капкайдагы кекти алалы."
  },
  {
    "id": "231",
    "text": "Он төрткө жашы келгенде\nКанга тоюп катыгат,\nКарап тургун Манаска\nКаканчындын Бээжинге\nКанкор Манас атыгат.\nБелгилүү ушул, бели ушул\nКаканчындуу Бээжинге\nКалайман салчу эр ушул.\nБай Жакып, балам, кебимди ук,\nБала келди, шер келди,\nМал менен башың тең келди,\nТаалайың артык кабылан,\nҮйүңө Манас эр келди!\nАман болсо бул уулуң\nКыяны чаап жол салат,\nАйтканым жалган болбосо,\nАлдам өзү билбесе\nБул уулуң кытайды чаап олжо алат.\nСан кара күткөн, ой Жакып,\nМалга кароо жан элең\nСараңыңды кой, Жакып!\nСенин адырда жылкың алты сан,\nМунун көбү сонун ала баш,\nИчинде аргымак-буудан аралаш.\nКапанын баарын жой, Жакып,\nТабылып Манас уул келди,\nДалайын тойго сой, Жакып,\nДалай жылкы, далай кой\nБир далайын сой, Жакып,\nБаланын аты «Манас» - деп,\nЭч адамга билгизбей,\nЭч     адамга туйгузбай\nӨз ичиңен: «Манас» - деп,\nБаланын атын кой, Жакып!\nСан кара малың чач, Жакып,\nЭлдин оозун бас, Жакып!"
  },
  {
    "id": "232",
    "text": "Баланын атын кой, Жакып!\nСан кара малың чач, Жакып,\nЭлдин оозун бас, Жакып!\nУй менен төөң союлсун,\nБул Алтайдын түзүнө\nЧоң кемеге оюлсун,\nБул Манастын тоюнда\nКалендер, бакыр, мискиндер\nКалбай баары тоюнсун!»\nАкбалтай айтып мындай кеп\nСүйүнчүлөп калганы.\nБаласы жок Жакып бай\nАйтканына көндү эми,\nБоз айгыр үйүрү миң байтал\nАйткан Акбалтайыңа"
  },
  {
    "id": "233",
    "text": "Сүйүнчүгө берди эми.\nАлдыңкы эрдин шалпайтып,\nЭки өркөчүн аркайтып,\nӨрдөктөй мойнун койкойтуп,\nБир өркөчүн зоңкойтуп,\nБалпаң-салпаң маң баскан,\nТөрт аягын тең баскан,\nЧуудаларын чаң баскан,\nНардан чыккан төрт жүздү\nАйдап Жакып келди эми,\nАл Акбалтай абаңа\nСүйүнчүгө берди эми.\nШаа мүйүзүн койкойтуп,\nӨзү сүрөк, сүтү май\nБаркы кымбат жаныбар\nМалым жетпейт бир далай,\nБайкуш Жакып аянбай\nУйдан берди төрт жүздү.\n«Ой, Акбалтай, абаке\nУшул сөзүң чын болсо,\nЖылкыдан тулпар малымды ал,\nАздык кылса бергеним\nКөөкөргө куюп канымды ал,\nЫрас болсо айтканың\nӨгөөмдү таштап, бүлөөмдү ал,\nЭкөөмдү таштап, бирөөмдү ал,\nАлтайга таштап, айылымды ал,\nБаламды таштап, зайыбымды ал,\nМүлкүмдү жыйнап, бөзүмдү ал,\nОорубаса, ой абам,\nЧукуп бир жак көзүмдү ал,\nЖылкы жыйдым дүйнөсүз,\nЭэсиз малды көп жыйдым,\nСүйүнчүлөп калыпсыз,\nАйтканың ырас чын болсо,\nМалым түгүл, мени да ал!\nАкбалтайдын кебине\nЭзилип кетип барамын,"
  },
  {
    "id": "234",
    "text": "Айтканың ырас чын болсо,\nМалым түгүл, мени да ал!\nАкбалтайдын кебине\nЭзилип кетип барамын,\nКебин угуп кан Балтай\nСүйүнгөнгө чыдабай,\nКүйүп барат жүрөгүм.\nАйланайын Акбалтай\nАты Манас коюлса\nАл баламды көрөйүн,\nБул Алтайга келгени -\nМалым арбын, балам жок,\nБала үчүн тарттым жапаны,\nМына ушундай экен, дүйнө бок!"
  },
  {
    "id": "235",
    "text": "Айланайын Акбалтай,\nБир туткан бирим сен элең,\nЖанды кудай жаратат,\nАл баланы көргөнчө\nМенин жаным чыгып барат!» -\nДеп, - ошентип, бай Жакып\nТурага толгон (түмөн) мал\nБаланын жөнүн укканда\nТутамга келбей шордуу жан\nКөңүлү кетип бөлүнүп,\nБалалуу болдуң дегенге\nБайкуш калган бай Жакып\nКөзүнүн жашы төгүлүп,\nШашып атын токунуп,\nЭэрчиткени эр Балтай\nЧоң Алтайдын оюнан,\nЧоң өзөндүн боюнан,\nСалып келсе үйүнө\nЫрыс-таалай жөнөптүр,\nБайбичеси Чыйырды\nМанас шерди төрөптүр.\nМанасты төрөп турганда\nБайбиче белги көрүптүр,\nАл белгини көргөндө\nОн эки катын бечара\nЖүрөгү түшүп өлүптүр.\nТүшкөндө бала тик түшүп,\nКөргөн кемпир бүк түшүп,\nБар-бар-бар ыйлап,\nБаркырап көк жал бек ыйлап,\nКөк жал жалы бөлүнүп,\nАягы менен тик келип,\nАбайласа баланын\nАрслан түрү көрүнүп,\nМанасты төрөп турганда,\nКудай кылган убара\nБайда болуп келиптир\nБир ак сакалчан дубана:\n«Бул төрөгөн балаңыз -\nАлты шердин кенжеси,"
  },
  {
    "id": "236",
    "text": "Байда болуп келиптир\nБир ак сакалчан дубана:\n«Бул төрөгөн балаңыз -\nАлты шердин кенжеси,\nАлланын сүйгөн мендеси.\nАты Манас артык шер,\nЖан жаратып мендеден\nЭзелде чыкпайт мындай эр,\nАйза имерип, топ бузат,\nМуну менен алышкан адам окко учат.\nБерен ушул, шер ушул,\nШер кенжеси эр ушул."
  },
  {
    "id": "237",
    "text": "Аман болуп чоңойсо,\nЖолсуз жерге жол салат,\nТийишкенге кол салат,\nСебилдүүсү сексен төрт,\nАман болсо көрөрсүң,\nМунун серпишкен жагы кызыл өрт,\nЖүргөнүнө чаң жетпейт,\nМунун сайышына ал жетпейт,\nБеттеп менде келе албайт,\nМуну душман жеңип алалбайт,\nТүгөнгөн сайын түтөгөн,\nТүптүү Манас шер ушул,\nӨлгөн сайын өөрчүгөн\nӨкүм Манас эр ушул.\nКаканчындын Бээжинди\nАман жүрүп чоңойсо,\nКакайлатар эр ошол.\nКалайман салып кагышып,\nЧоң-Бээжин менен чабышып,\nКөргөндө болбойт эч арман,\nКырааның Манас чоңойсо,\nКытайга салат чоң жаңжал.\nБелгилүү ушул, бел ушул\nБу дүйнөдө жашаган\nБелгилүү Манас шер ушул.\nКыраан уулуң чоңойсо,\nКытайга бүлүк кылуучу,\nБет алганда токтобой\nБээжинге найза сунуучу.\nКайнап жаткан калыкка\nКачырып согуш кылышса,\nАжалдуусун кырышса,\nМылтык атып, жаа тартып,\nКаршы-терши турушса\nАйбалталап чабышып,\nКарсылдашып урушса,\nКүпсөрдөн дары күбүлсө\nОк-дарысы түгөнүп,\nТизелешип салышып,"
  },
  {
    "id": "238",
    "text": "Карсылдашып урушса,\nКүпсөрдөн дары күбүлсө\nОк-дарысы түгөнүп,\nТизелешип салышып,\nТим эле жандан түңүлсө,\nКаалап берген болот ок\nКапырга казат кылууга\nМанас өңдүү менде жок.\nДегениме көнүңүз,\nДаам ичирбей балага\nУшул болот ок менен балаңа\nОозандырып бериңиз,\nАйтканымды билиңиз,"
  },
  {
    "id": "239",
    "text": "Айгайлаган жоо келсе\nБир кереги чын тиет,\nУшуну жакасына тигиңиз».\nМаңдайынан үч сылап,\nКөздөн кайым болду эле,\nОлуя чалдын өзү экен,\nТөрөлгөндө Манасты\nДаарымак болгон кези экен,\nКабылан - деп, катыгып,\nКалың элдин баарына\nКан Манас - деп, атыгып,\nБаласы жок Жакыпка.\nБала көрүп бай болуп,\nАр көңүлү шай болуп,\nАдам тапкыс ой кылып,\nБалалуу Жакып болду - деп,\nКалайык тегиз чогулуп,\nКамынмак болду бай Жакып\nБаласына той кылып.\nОшондо Жакып берендин\nМалы түмөн, бала жок,\nБаалуу болуп турганда\nБай Жакып той бербеске чара жок.\nКалайыктын ою - деп,\nБалалуу болуп турганда\nБай Жакыптын тою - деп,\nБээ баштаган беш жүздү\nЭркек перзент көрдүм - деп,\nБерен Жакып сойду эми,\nУй баштаган үч жүздү\nСоюуга байлап койду эми.\nСанат жетпес кой союп,\nКой сойгондо мол союп,\nКочкор союп, той кылып,\nАдам билбес ой кылып,\nБай Жакыптын тою - деп,\nКара калмак, манжуу журт\nКалкынын баары чогулуп,"
  },
  {
    "id": "240",
    "text": "Адам билбес ой кылып,\nБай Жакыптын тою - деп,\nКара калмак, манжуу журт\nКалкынын баары чогулуп,\nТыргооту тыйпыл жыйылып,\nЖакып байдын далай мал\nТойго зарып кырылып,\nАла-Тоодой эт болуп,\nАла-Көлдөй чык болуп,\nБичик чийип, кат коюп,\nМанастын атын бурмалап,\nЧоң Жинди - деп, ат коюп,\nКалмактын кочкулары короңдоп,\nКүрмөчөнү, таштуусу"
  },
  {
    "id": "241",
    "text": "Жакыпты ушак кылып сороңдоп,\nЧоң Жиндини тууду - деп,\nАдам, чоң той кылды бул бурут,\nБашаалыктай мал сойгон\nАдам, байыган экен бул бурут.\nДүнүйөнү шай койгон,\nКымыз да аш, арак да аш\nАдам, кызыкты көрдүк буруттан,\nУшул кезде кайран баш!\nТойго келип буруттан\nКызык көрмөк болдук ээ,\nАйгыр койбой төө сойгон,\nАр түлүгүн тең сойгон,\nАдам, артык экен бул бурут.\nУлугу бар, таштуу бар\nТойго келип тоюнуп,\nАң-таң калды каркыбар.\nКан Жакыптын малы бар,\nКара калмак каны бар,\nЖакыбым той кылганда\nКалың журттун баары бар.\nАдам таппас ой кылып,\nАл Манастын тоюна\nАт чаптырып той кылып,\nБай экенин билгизип,\nКалмактардан душаңы\nАрбаң-дөрбөң кылышып,\nТойго калып тунушуп,\nКымыз ичип кызышып,\nСөөк терин сызышып,\nАрак ичип алкынып,\nКүчтүүлөрү күпүлдөп,\nКанча мал тойго союлуп,\nБаланын аты Чоң Жинди болду\nкоюлуп.\nТаш сайынган калмактын\nТазалары жыйылып,\nАл баланы көрчүдөй,\nАр кимиси колуна алып салмактайт,"
  },
  {
    "id": "242",
    "text": "Таш сайынган калмактын\nТазалары жыйылып,\nАл баланы көрчүдөй,\nАр кимиси колуна алып салмактайт,\nАл балага энчи бөлүп берчүдөй.\nЖакыпка жакын Ошпурбай\nКою бирге короолош,\nАштыгы бирге ороолош\nАшы бирге жороолош,\nМал багышса күч бирге,\nСаан саашса сүт бирге.\nМанастын тоюн бергенде\nУшак кылып чуу кылды,"
  },
  {
    "id": "243",
    "text": "Кара калмак, манжуу журт\nКалың элге чуу кылды.\nОшпур угуп ойлоду,\nУккан кебин Ошпурбай\nЖакыпка айтпай койбоду.\nБир күнү калмак кеп кылып:\n«Улукча кармап мал сойгон,\nДүнүйөсүн шай койгон,\nАлтайдагы буруттун,\nБурут деген бу журттун\nКүрдөлү кармап мал сойгон,\nКүчөгөн экен бул бурут.\nБекер сойгон мал эмес,\nБекер бурут бул эмес.\nКатыны тууса мал сойгон,\nБар дүйнөсүн тең койгон\nКүпүлдөгөн буруттун\nКүчөгөнүн карачы!» -\nКүңкү кылды көп калмак,\nЭли жогу курусун\nЖакыпка тийди көп салмак.\n«Баашалыктай мал сойгон\nЖакып оңой бай эмес,\nТуулганда мал кырылды\nУшул баласы оңой бала эмес!\nБаланын аты Чоң Жинди\nАржакы атын ким билди!\nБаласы күйгөн уу белем,\nАман жүрүп чоңойсо,\nБээжинге бүткөн чуу белем!\nКең Каканчын-Бакбурчун\nКелип көрдүк бул журттун\nМындай малды ким сойгон,\nМал сойгонун кылыгын.\nЧоң даңзага чийгизип,\nЖакыптын мал сойгонун\nЧын-Бээжинге билгизип,\nБаашалыктай мал сойгон"
  },
  {
    "id": "244",
    "text": "Чоң даңзага чийгизип,\nЖакыптын мал сойгонун\nЧын-Бээжинге билгизип,\nБаашалыктай мал сойгон\nМааниси кандай буруттун,\nБул бурут деген журттун.\nБээден беш жүз мал сойгон\nБерен экен бул бурут,\nАстыңкы эрдин шалпайтып,\nЭки өркөчүн каркайтып,\nТөөдөн сойгон беш жүздү,\nАдам таппас ой кылган,\nАаламга жетер той кылган,\nКулак угуп, көз көрүп,"
  },
  {
    "id": "245",
    "text": "Мындай тойду ким кылган?!\nБул Алтайга келгени\nЭчен жылга жетиптир,\nБул буруттун байлыгы\nАаламдан ашып кетиптир.\nКатыны тууса той кылган\nБул буруттун эрдигин,\nБелги кылбай бээ сойгон,\nТөрт түлүк малды тең сойгон,\nБу Какандын шаарында\nМындай малды ким сойгон.\nТоюна барган ток экен,\nБул Какандын шаарында\nБуруттай адам жок экен.\nБул арагы менен кымызы\nАаламга сыйгыз иш болду,\nУлуңтуң, Даң-Шаң, Бакбурчун\nУлугун көрдүк бул журттун,\nАдам көргүс ой кылды,\nКүрмө кийген кытайдын\nКүчтүүсүнөн өйдөрөөк\nУшул бурут той кылды.\nТоюна адам жайланды,\nКара калмак, манжуунун\nБалдары уча байланды,\nТоюна толук малы союлуп,\nБаласынын атын сурасаң\nЧоң Жинди атка коюлуп,\nКатыны тууса той кылып,\nАдам көргүс ой кылып,\nКутурган экен бул бурут!\nУчмактуу Бээжин чоң шаарда\nУлугубуз Эсенкан\nОшого кабар салалык,\nМал сойгон бурут кыргыздын\nКабарын айтып калалык».\nКара калмак, манжуудан\nКалкынын баары жыйылып,"
  },
  {
    "id": "246",
    "text": "Мал сойгон бурут кыргыздын\nКабарын айтып калалык».\nКара калмак, манжуудан\nКалкынын баары жыйылып,\nБээжиндин Эсенканына,\nКаканчынын белине,\nКайнаган кытай элине,\nСепил тозгон тамына,\nБек бекиткен шаарына,\nБээжиндин Эсенканына\nБейили кетип калмак журт\nАлты күлүк ат берип,\nАлакандай кат берип,\nЖезден кылган добулбас"
  },
  {
    "id": "247",
    "text": "Сабынан кармап имерип,\nКаканчынын шаарына\nЧоң желдетти жиберип.\nМына ошондо чоң желдет\nКүндөп-түндөп жол жүрүп,\nАт аябай мол жүрүп,\nТолкуп жаткан суу кечип,\nТоңкойгон эчен тоону өтүп,\nАшып-шашып жол жүрүп,\nАт аябай мол жүрүп,\nАрада эче күн жүрүп,\nМунарыктап көрүнгөн,\nЧет-Бээжиндин айылына,\nБарып жетти ал желдет\nЭсенкандын айылына.\nКырк эшиктүү Чет-Бээжин -\nКапка баккан жайсаңы,\nЭшиктеги бирөөсү,\nКечил турган күрөөсү,\nБул күрөөнүн жайын сураба\nӨгүзү карып, өзү өлөт,\nӨлүп калган адамдын\nӨлчөп малын тек бөлөт.\nСеркесин сетер көтөрөт,\nМингени ыйык ат болгон,\nЫрымын көрсөң бул журттун\nУргаачы менен жүрбөгөн.\nАзоо атын токунган,\nЫрымын көрчү бул журттун\nКолодон кылган чоң буркан\nКудай - деп, ошого чокунган.\nЭсенкандын жанында\nКечилден турат бир миңче.\nБаягы барган чоң желдет\nАшып-шашып антаңдап,\nКатынын кара баскансып,\nМунун куугуну жакын качкансып,\nЭсенкандын алдына\nБаштай берди бузукту,"
  },
  {
    "id": "248",
    "text": "Катынын кара баскансып,\nМунун куугуну жакын качкансып,\nЭсенкандын алдына\nБаштай берди бузукту,\nАйта кирди кызыкты\n«Айдалып келген буруттан\nАлтайга келип конду эле,\nАзып келип журтунан\nБизге букара болду эле,\nКөңүлү ташып жай болду,\nКөбүнчө аштык айдап бай болду,\nБай болгондо ал Жакып\nАдам тапкыс ой кылды,"
  },
  {
    "id": "249",
    "text": "Баашалыктай мал союп,\nКатыны тууса той кылды».\nЧоң желдет айтып турганда\nАчуусу келди Эсенкан:\n«Балалуу болсо той кылмак -\nБаары журттун адаты.\nАйдалып келген ал бурут\nТөрт түлүк малы жай болсо,\nАтаңдын көрү калмак журт,\nСенин араңа келип бай болсо,\nМалдуу малын сойбойбу,\nКачан болсо арыкта бар\nКалайык баланын атын койбойбу?\nМалы бар экен бай Жакып\nБаашадай малды сойду - деп,\nМынчалык неге кутурдуң?\nКолунда малын сойбойбу,\nТоюна келген тойбойбу,\nКалайыктар чогулуп,\nБаланын атын койбойбу!?\nБалалуу болгон ал бурут\nМал көзүнө карайбы\n«Малын көп союп салды» - деп,\nМаа келгениң жарайбы?\n«Букара малын сойду» - деп,\nБузулуп кантип кетемин.\n«Бурутум малын сойду» - деп,\nКүнүлүк кылып нетемин.\nБукарам кармап той кылса,\nОшого бузулган адам оңобу?\nТоюна тоюп кутурдуң,\nБер жакка чаап жутундуң,\nАдам бир деген оңобу,\nАдам сендей болобу?» -\nКууп ийип желдетти,\nЗың-зың этип кенебей,\nЖатып алды Эсенкан"
  },
  {
    "id": "250",
    "text": "Адам сендей болобу?» -\nКууп ийип желдетти,\nЗың-зың этип кенебей,\nЖатып алды Эсенкан\nАйтып барган ал кепти\nБучкагына теңебей.\nМына ошондо Манас эр\nКүндөн-күндөн күн өттү,\nКүн мезгили да жетти,\nЖетиге келди зор Манас\nМунун коюлган аты Чоң Жинди,\nКара көк жал султандын\nШер экенин ким билди,\nСегизге чыгып серпилип,\nОң жол менен жүрбөдү,"
  },
  {
    "id": "251",
    "text": "Адам айткан сөз болсо\nМуну кулагына илбеди,\nАйтса адамдын сөзүн билбеди.\n«Чын Чоң Жинди экен», - деп,\nКара калмак, манжуу журт,\nАйың кылып жүргөнү.\nБалача чуркап шашпады,\nБешке чыга келгенче\nБерениң Манас баспады.\nЧыкырган аты Чоң Жинди,\nЧын Манас атын ким билди?\nКара калмак, манжуу журт:\n«Жакыптын бечел уулу» - деп,\nКалмак көзү көргөнү,\nАйың кыла бергени.\nАртык Манас опсолоң,\nБешке чыга келгенде\nБутун жыйнай басканы,\nЖети жаштан сегиз жаш\nБала чыгып келгенде\nКүйүп турган чок болду,\nКырк үйлүү кыргыз ичинде\nМындай тентек жок болду.\nБалдар менен ойноду,\nОйногондо ал берен\nОйногонду койбоду,\nОйной берген балдардан\nЭчен балдар сойлоду.\nКаары келип кармаса,\nЧыңырып балдар чыркырайт.\nЧындап кармап жиберсе,\nТалкан болуп быркырайт,\nБир күн Манас кабылан\nОолугуп токтобой,\nКырк үйлүүдөн кырк бала\nКыйбатын жыйып алыптыр,\nЧоң Алтайдын талаага\nЧогулуп оюн салыптыр.\nБул кырк үйлүү кыргыз балдары"
  },
  {
    "id": "252",
    "text": "Кыйбатын жыйып алыптыр,\nЧоң Алтайдын талаага\nЧогулуп оюн салыптыр.\nБул кырк үйлүү кыргыз балдары\nКыйындап ойноп алыптыр,\nКыраан Манас ичинде\nКымбаттап оюн салыптыр,\nКара калмак, манжуудан\nОн беш менен он алты\nЭкөөнүн орто жеринен\nСексен бала барыптыр.\nАл баланын ичинде\nБоз калмактын чоң уулу"
  },
  {
    "id": "253",
    "text": "Ары чогоол, ары эр\nСексен бала оңбоду.\n«Кызыталак бурут» - деп,\nАл балдарды кордоду.\nАнда балдар муну айтып:\n«Тентип келген бурут - деп,\nБул буруттун балдарын\nБуркуратып курут» - деп,\nСексен бала качырып,\nКырк балага асылып,\nКырк балалар чуркурап,\nКылайган жаны калбады.\nКырк баланын баарысы\nТизеси жерге бүгүлүп,\nА балдардын алдына\nБашынан корккон кырк бала\nСексен бала алдына\nКелин болуп жүгүндү.\n«Жакелер жан соога» - деп,\nЧымындай жандан түңүлдү.\nКарап турса кырк бала\nБилегинен сап кеткен,\nЖүрөгүнөн кап кеткен,\nЧыркырап качып жүгүрүп,\nЧымындай жандан түңүлүп,\nБалдар минтип турганы,\nКырк баланы сексени\nЖалынса болбой урганы.\nДаакысы кетти тытылып,\nМурду канап быркырап,\nКырк бала ыйлап чыркырап,\nБалдар ыйлап бой-бойлоп,\nМанас турат калмактарды\n«Кой, кой» - деп,\nКой, койлосо болгон жок,\nКара калмак оңгон жок.\nКой, кой - деп турса Манаска\nЖелигип балдар жеткени,\nЖети чокмор, төрт муштум"
  },
  {
    "id": "254",
    "text": "Кой, кой - деп турса Манаска\nЖелигип балдар жеткени,\nЖети чокмор, төрт муштум\nМанаска тийип өткөнү.\nБул чокморду жегенде\nКыдырата карабай,\nКырааның салды бузукту.\nКылча жанын аябай,\nТегерегин карабай,\nТеги жанын аябай\nМайлаган буудай жүздөнүп,\nКүүгүм туман көздөнүп,"
  },
  {
    "id": "255",
    "text": "Өрттөй көзү бек жайнап,\nКан ичмеси чын кармап,\nКаалгадай кашка тиш,\nКалайыктан башка тиш\nКашкайып чыгып алыптыр.\nКырк бала кыйрап калганда\nКызыр чалган кургуруң\nКызык мушташ салды эми:\n«Кара калмак, манжуу журт,\nКалкың менен кырайын,\nКутурган экен сексенин\nКырып жүрүп тынайын!\nКырк үйлүүнүн баласы\nАйдарлуу кара калмагын.\nТим турган жанды тим койбой,\nТийди жаман салмагың,\nБууданын кармап алгансып,\nБузукту мурда салгансып,\nБу күйүткө ким көнсүн,\nКүчөсө түпкө жетейин,\nКүчөгөн экен бул калмак\nМен бир күрпөңдөшө кетейин!» -\nАйтып муну эр Манас\nКаарланып бакырып,\n«Кыргыздап» ураан чакырып,\nКызыгын көрчү баланын\nКара даакы жонунда,\nКара чокмор колунда,\nҮйрө кармап чокморду\nБалдарга карап жетти эле,\nОйноп-ойноп өттү эле,\nОн эки бала бир өлдү.\nСексен бала дыркырап,\nБыт-чыт түшүп дыркырап,\nКалмагынча калдырап,\nКытайынча балдырап,\nШашкан балдар мындан көп,\nЖаны калбай жабылып,"
  },
  {
    "id": "256",
    "text": "Калмагынча калдырап,\nКытайынча балдырап,\nШашкан балдар мындан көп,\nЖаны калбай жабылып,\nКачкан балдар мындан көп.\nМанастан коркуп ал балдар\nТоголонуп жыгылып,\nШашканынан балдардын\nКудайга үнү угулуп.\nКаарланып Манасың\nКалайман бүлүк салды эми,\nОн эки бала калмактан\nТырайып өлүп калды эми.\nБалдар качып жүргөндө"
  },
  {
    "id": "257",
    "text": "Токтобой Манас оолугуп\nКыргыздын кырк баласы\nКараан болуп чогулуп,\nКалмактын сексен баласын\nКезиккенин жанчыптыр,\nКордукту койдой салыптыр,\nКойгулаша кеткенин\nМанас кокосун жулуп алыптыр.\nТүбүнө чогуу жетерде,\nКууп отуруп балдарды\nТонунун баарын тытарда,\nЖетсе канын жутарда,\nКызык кыргын саларда,\nА калмактын балдарын\nЧөл түшүрүп баарысын\nАйылына кууп барарда,\nЧөл түшүрүп баарысын\nТүбүнө чогуу жетерде,\nКармаганын соо кылбай\nТырайта муштап өтөрдө,\nКалмак билип каларда,\nКатуу бүлүк саларда\nАтакеси бай Жакып\nМал жайытын чалыптыр,\nБоз айгыр менен кампайып,\nКара ниет Жакып бай\nҮстүнөн чыгып калыптыр.\nКырк баланы кайра айдап,\nМанасты кармап алыптыр:\n«Атаа, балам, түпкө жеттиң» - деп,\nАрмандуу кайгы салыптыр.\n«Алып келип мал күттүм,\nАлтайым жакшы жер эле,\nЭли сонун, ичи кең\nМенин калмагым сонун эл эле.\nМинте берсең, сен балам,\nКазмак болдуң орумду,\nКайнатмак болдуң, кулунум,"
  },
  {
    "id": "258",
    "text": "Минте берсең, сен балам,\nКазмак болдуң орумду,\nКайнатмак болдуң, кулунум,\nКапкайдагы шорумду,\nКетиресиң алымды,\nБул тентегиң койбосоң\nТалатасың малымды.\nТентектигиң сында жок,\nТеңдешип союл чабуучу\nТеңиз кыргыз мында жок.\nБалам, биз тентип келдик Алтайга,\nСенин тентегиң жетет далайга.\nЖөн жүрбөй сийип иесиң"
  },
  {
    "id": "259",
    "text": "Кымыз куйган күбүмө,\nКуу балам жетет экенсиң\nКапкайдагы түбүмө!\nБул тентегиң койбосоң\nКозголоң салат уйкума,\nЭртең чабуул койбойбу\nӨрүштөгү жылкыма!\nКара кылар токой жок,\nБаана кылар огой жок.\nКалмак зордук кылбайбы,\nБул тентегиң койбосоң,\nЖыйып алган үбүмө,\nАкыры жетет экенсиң,\nУшинтип жүрүп түбүмө.\nЧийбейби чогуу сызыкты,\nБул тентегиң койбосоң,\nКара калмак, көп манжуу\nКылбайбы маа кызыкты,\nЧачмак болдуң, чунак уул,\nСан кара жыйган малымды,\nТөктүрмөк болдуң, чунак уул,\nБул калмактан канымды,\nКойчу, кыймак болдуң жанымды,\nБул кылыгың койбосоң,\nБаштамак болдуң бузукту!»\nБалдардын баарын бакырып,\nЖапырып Жакып тозгону,\nТосуп алып баарысын\nБайыркыны козгоду:\n«Бала сурап, кудайдан\nЫрас эле бир балакет\nКөргөн экемин,\nТогузга жашың келелек,\nТозокту мынча не салдың?\nКазмак болдуң орумду,\nКара калмак кутурса,\nБайлап кетет колумду,\nКөргөзбөйбү көзүмө\nКиши кылгыс сонунду."
  },
  {
    "id": "260",
    "text": "Кара калмак кутурса,\nБайлап кетет колумду,\nКөргөзбөйбү көзүмө\nКиши кылгыс сонунду.\n«Уулуң бала кырды» - деп,\nУятты калмак кылбайбы,\nУулум, сенин айыңдан\nУшу турган кыргызды\nТакыр кырып салбайбы!\nКыра турган себеби -\nКара калмак кеги бар:\n«Буруттан Манас чыгат» - деп,\nБул капырдын башынан бери"
  },
  {
    "id": "261",
    "text": "шеги бар.\nБалам, сенин кылыгың,\nКылып жүргөн бузугуң\nАярына датталуу,\nАтың Манас билинип,\nКайнап жаткан капырдын\nДаңзасына катталуу.\nБалам, баштаганың бузукпу,\nСалмак болдуң башыма\nМенде көргүс кызыкты.\nЖасатмак болдуң чараны,\nЖараткан берген экен го\nСен өңдөнгөн тентек баланы.\nКетирмек болдуң алымды,\nТалатмак болдуң малымды,\nКырдырмак болдуң кытайга\nКыргын кылып жанымды.\nСенин бабаларың өлгөндө,\nБабаңдан калган сан мүлктү\nКара калмак бөлгөндө,\nКаракандын сегиз уул\nБытыратып баарысын\nТуш-тушту көздөй бөлгөндө,\nБиздин бирөөбүз кеттик Иренге,\nТүшүп кеттик моминтип,\nКулак угуп, көз көргүс\nАябаган тереңге.\nБилгенге кадыр түн көрдүк,\nБиз Алтайга келип күн көрдүк.\nБала өлтүрүп, чыр кылдың,\nТөктүрөсүң канымды,\nМенин кырдырасың малымды!»\nЖакып бай айтып мындай кеп:\n«Атаа, тентек уулум» - деп,\nАчып көздү жумганча,\nАндай-мындай дегиче\nАбам Балтай акжолтой,\nСүйлөгөнү жарыя,\nКырк үйлүүнүн ичинде"
  },
  {
    "id": "262",
    "text": "Андай-мындай дегиче\nАбам Балтай акжолтой,\nСүйлөгөнү жарыя,\nКырк үйлүүнүн ичинде\nАбаң Балтай карыя\nАкбалтай айтат бир сөздү:\n«Атаңдын көрү, ой, Жакып,\nБул жемеңди кой, Жакып,\nЖылкың менен жерге кир!\nАты Манас бул уулуң\nБереке ушу, бел ушул,\nКалмак турмак канчага\nКыргын салар шер ушул!"
  },
  {
    "id": "263",
    "text": "Эркек бала шок болсун,\nМал багар уул болгунча\nБар болгунча жок болсун!\nАртыңа колуң байланып,\nБери карай айдалып,\nОшол күнү өлгөнбүз!\nБейлесек, далай бейарман\nУшул уулуң чоңойсо,\nБээжинге салар чоң жаңжал.\nКараса канбайт куу жүрөк\nАман уулуң чоңойсо,\nКаканга салат чоң дүмөк!\nТалаадан жыйнайт көчүңдү,\nАлып берет Манасым\nКапкайдагы өчүмдү,\nУшул Манас зор болсо,\nАтагы журтка дүң болсо,\nБет алган жагы түз болсо,\nСайып кырган дөөсүнүн\nАтагы туура жүз болсо,\nКөңүлүң артып жай болдуң,\nБалаң жокто, бай Жакып,\nСан кара күтүп, бай болдуң,\nМалга ишенген болобу,\nМалың бала болобу?\nКөрдүң, Жакып, алыңды\nЖоо ээлесин малыңды!\nУгуп турам чамаңды\nКудайдан тилеп, ай Жакып,\nКөргөзгөн жалгыз балаңды,\nАрбактуу Жакып аты улук,\nБалам малды чачар - деп,\nАзыр болдуң макулук!\nАйтканымды азыр бил,\nАңкоо Жакып экенсиң,\nМалың менен жерге кир.\nКыраң кайда, бел кайда\nКыйналасың малыңа,\nКызырлуу кыргыз эл кайда?"
  },
  {
    "id": "264",
    "text": "Малың менен жерге кир.\nКыраң кайда, бел кайда\nКыйналасың малыңа,\nКызырлуу кыргыз эл кайда?\nУулум тентек чыкты - деп,\nУйпаланып калыпсың,\nКаңырыгың бек түтөп,\nКара баскан эмедей,\nСен малыңды аяп алыпсың.\nАйтканымды азыр бил,\nКайгыланба, бай Жакып,\nСенин малың менен жерге кир.\nАбайлап, Жакып, кебимди ук,"
  },
  {
    "id": "265",
    "text": "Уулум тентек чыкты - деп,\nМал аяган болобу,\nКара ниет экенсиң,\nЖакып, сени адам деген оңобу.\nТентек уулдан мал аяп,\nТеги жок киши экенсиң,\nАтаа, мал күндү киши экенсиң!\nКара адырмак каркайган\nКара өзөн кайда, бел кайда,\nСенин издегениң мал беле?\nАбайлап, Жакып кебимди ук,\nАргын, кыргыз эл кайда?\nМалың караан болобу?\nМал түгөндү - деп кейип,\nСени адам деген оңобу?\nКечээ, атаң Каракан өлгөндө,\nКаракандын казына\nКара калмак, манжуу журт\nКарсылдатып токмоктоп,\nКамчыга ченеп бөлгөндө,\nБолбогон ачуу күткөндө,\nБокчонун баарын тинткенде,\nКылчайганды кырганда,\nАк сарай үйдү талкандап,\nКара калмак киргенде,\nКаяшаяк бергенди\nКармап алып талкалап,\nКак куйкасын тилгенде,\nКедеңдеген кежирдин\nТирсегинен илгенде,\nКаяшаяк бергенди\nКармап алып сабатып,\nЖонунан кайыш тилгенде,\nБээлеп билгин, Жакып бай,\nМына ошондо өлгөнбүз,\nБул кытайдын кордугун\nТак эки миң көргөнбүз!\nБардыгер күчүн салганда,"
  },
  {
    "id": "266",
    "text": "Мына ошондо өлгөнбүз,\nБул кытайдын кордугун\nТак эки миң көргөнбүз!\nБардыгер күчүн салганда,\nБаланы тартып алганда,\nКол артка чогуу байланып,\nКордукту көрүп айдалып,\nБурулбай басып кайгырдык,\nМалың турмак, Жакып бай,\nБир туугандан айрылдык,\nБиздин бирөөбүздү айдады\nОйлосоң боло, ой Жакып,\nАдам жеткис белине,\nБиздин бирөөбүздү айдады"
  },
  {
    "id": "267",
    "text": "Күндүн чыкчу жерине.\nКара калмак күч кылды,\nКалкыбызды бүт кырды.\nАдырдан тийип малды алды,\nАйылдан басып жанды алды.\nКечээ кызыкты кытай кылганда,\nКалың элди жоготуп,\nБилгенин бизге кылганда\nБиздин ургаачы, кызды олжолоп,\nКүл чыгарган күң кылды,\nЖаш чоң эркек баланы\nУй кайтарар кул кылды.\nОйлосоң боло, ой Жакып,\nМындай ишти ким кылды,\nБирөөбүз кеттик Иренге,\nБирөөбүздү түшүрдү\nКайра чыккыс тереңге.\nАлтайга келдиң айдалып,\nАйлаңды таппай зарланып,\nБул Алтайга келгенде\nАштык айдап, кен каздың,\nАр түйшүктү көп кылып,\nСан кара жыйып, мал күттүң.\n«Уулум тентек чыкты» - деп,\nСени кудай урабы,\nКейип жаткан бул малың\nКыяматка барабы?!\nАйтканым ушул, анык бил,\nАтаа Жакып, жарыктык,\nШул жылкың менен жерге кир!\nАркар, кулжа тоонуку,\nСенин кейип жаткан бул малың\nКүчөсө бир күн жоонуку.\nБул тентек балаң оңолот,\nӨлбөсө бир күн журттуку,\nБекерге жыйган куу малың,\nКыйкырса бир күн жуттуку."
  },
  {
    "id": "268",
    "text": "Өлбөсө бир күн журттуку,\nБекерге жыйган куу малың,\nКыйкырса бир күн жуттуку.\nЖүрдүң беле, бай Жакып,\nМалың арбын, балаң жок\nБалам тентек чыкты - деп,\nБайкасам, сендей сараң жок!»\nКашатча жерин тебелеп,\nКан Балтай турду кайгырып,\nБай Жакыпты жемелеп;\n«Бай Жакып, конолу Алтай талаага,\nСадагасы кетелик,\nӨзү тентек Манас аттуу балага,\nМойнуна тумар тагалы,"
  },
  {
    "id": "269",
    "text": "Муңуңду чечер уул болор -\nБул баланы багалы.\nКарачы, Жакып, кебимди\nБизге караан да ушул, бел да ушул\nКасташкан кара кытайды\nЖеңип берчү уул ушул.\nАман болсо көрөрсүң\nАк марал айдап уй кылат,\nУшул Манас чоңойсо\nАаламдын баарын буй кылат,\nБерен уулуң чоңойсо\nБеттеп менде келеби,\nМуну бет алып, душман келеби,\nЭңкейтип адам алабы,\nБуга кез болгон аман калабы?\nКелжиреп кепти көп айтып,\nКесир кылып турасың.\nАндан көрө, бай Жакып,\nАдырда жылкы алты сан\nАйдап жыйып калалык,\nКаран малдын баарысын\nЧубатууга салалык\nАлты ай минсе арыбас,\nАлтымыш асый болгунча\nАзуу сайып карыбас\nАт мыктуусун табалы,\nКаран калган бул малды\nКүтүп жүрбөй чалалы,\nАдырда жылкы алты сан\nТегиз жыйып алалы,\nАл жылкынын баарысын\nЧубатууга салалы,\nАйгай укса шашпаган\nАй караңгы түн келсе\nБир изин ката баспаган\nКара байыр казанат,\nКалбыр өпкө, жез билек\nБир ат күлүгүн табалы,\nБир адамга билгизбей,\nБир кишиге туйгузбай,"
  },
  {
    "id": "270",
    "text": "Калбыр өпкө, жез билек\nБир ат күлүгүн табалы,\nБир адамга билгизбей,\nБир кишиге туйгузбай,\nОк өтпөс тон кийгизип,\nОк жетпес ат мингизип,\nКиши жүрүп, эл билбес,\nКара калмак, манжууга\nБирөөсүнө билгизбей,\nБирөөсүнө туйгузбай\nМанасты тоого сактап багалы.\nЭрешен тартып, эр болсо"
  },
  {
    "id": "271",
    "text": "Эр уулу менен тең болсо,\nБилбегенди билгизип,\nМинтип жолго салалы,\nТуйбаганды туйгузуп,\nТуура жолго салалы,\nӨйдө чыксак Манасты\nӨбөк кылып алалы,\nЫлдый түшсөк Манасты\nЖөлөк кылып алалы.\nБул Манастын тентегин\nКырк үйлүү кыргыз чогулуп,\nЭркелетип көрөлү,\nЭэленсе кара калмактан\nУшул Манас бала үчүн\nАжал жетсе өлөлү!»\nАкбалтай айткан сөзүнө\nКырк үйлүү кыргыз эп көрүп,\nБилбегенди билгизген\nБилимдүү экен, Акбалтай,\nТуйбаганды туйгузган\nТуйгун экен, Акбалтай.\nАйлакерден акылман\nАбаң Балтай кургуруң\nАк шумкардай баркылдап,\nАк сакалы жаркылдап,\nКара тилин кайрады,\n«Манас - деп айтпа элге» - деп,\nКайран Балтай сайрады.\nОшол кезде коюлган\nМанастын аты Чоң Жинди,\nМанастын Манас болот - деп,\nКара калмак ким билди?\nАзабын тартып Манастын\nАлек болду бай Жакып.\nМанастын түрүн көргөндө:\n«Түбүмө чогуу жетет - деп,\nБу баланын саатынан\nДүмүрчөгүм түзөтүп,\nТүгөл кырып кетет» - деп,\nКайгыланды бай Жакып."
  },
  {
    "id": "272",
    "text": "Бу баланын саатынан\nДүмүрчөгүм түзөтүп,\nТүгөл кырып кетет» - деп,\nКайгыланды бай Жакып.\nБарып Жакып ыйлады,\nБайбичени кыйнады\n«Ай, байбичем, Чыйырды,\nАлда Таала кудурет\nБизге бала берген экен го,\nСууга сийген Чоң Жинди\nЧала берген экен го!\nӨрүштүн малын жый, катын,"
  },
  {
    "id": "273",
    "text": "Бул балаңды тый, катын!\nБул балаңды тыйбасаң,\nБузук салса калмакка\nКытай илек, биз жалгыз\nКырыша кетсек кытайга\nТирүү кармап алат го,\nЗынданына салат го!\nБалаң тентек минтпесин,\nБаса калып бул калмак\nБир бокчону тинтпесин.\nУулуң теңтек, шок чыкты\nБул балаңдын тентеги\nАаламда жок чыкты.\nКырк үйлүү кыргыз балдарын\nЖыйып оюн баштады,\nКара калмак, манжуунун\nТак он эки баласын\nОйрон кылып таштады,\nБилбей кара калмагың\nБир биринен көрүштү.\nКелгендерден кеп уктум:\n«Кара калмак, манжуулар\nЖаңжалдашып, чырлашып,\nКыргын болду - деп, уктум.\nЖерден бакан алышып,\nЖеледен айгыр минишип,\nЖакалашып салышып,\nЖаман согуш болду - дейт,\nБээ тийишип, эр өлүп,\nАябай бузук болду - дейт.\nБайбичем, сенин уулуң оң кылбайт,\nМинте берсе бул Манас\nЭгерде бизди соо кылбайт!\nБалам жок - деп зарланып,\nБир балакет сурап алыппыз.\nАлтайга келдик айдалып,\nАрганы таппай сандалып,\nБала сурап алыппыз,\nБала десек бадирек"
  },
  {
    "id": "274",
    "text": "Алтайга келдик айдалып,\nАрганы таппай сандалып,\nБала сурап алыппыз,\nБала десек бадирек\nКуу мүшкүлгө калыппыз.\nБул тентегин койбосо,\nБилсе кара калмак журт\nТөбөбүздөн басат го,\nТөрт түлүктү чачат го.\nЧаңдатып тиет бээни,\nЖакын барсак бул калмак\nЖайната муштайт мээни.\nЧыгарат го - деп, турам"
  },
  {
    "id": "275",
    "text": "Капкайдагы кээни.\nТентек болду бул уулуң,\nТентегин калмак көрбөйбү,\nТентиген бурут дебейби!\nТеминишер айла жок,\nЖыйып алган каран мал\nБирөөн койбой жебейби.\nУшул турган кыргыздар\nАйласын таппай качпайбы,\nУшул жыйып алган сан кара\nТакалуудан тай койбой,\nТакыр калмак чачпайбы!\nКержеңдеп тентек бул уулуң\nКалмакка кежир иш кылып,\nМенин сан кара малым курутат.\nКой, байбичем, угуп ал\nТентегин бул уул койбосо,\nКазат экен орумду,\nУшул уулуң чоңойсо,\nКайнатат экен шорумду,\nКөргөзөт экен сонунду.\nМалдан жыйган күбүмө,\nЧоңойчу болсо, бул уулуң\nЖетет экен түбүмө!\nБул уулуңдун сыягы -\nЖүргөнүнөн чаң чыгат,\nДобушунан жан чыгат.\nАдам, кыйкырса кулак укпаган,\nКойгулашкан балдарды\nКоёндой жерге ыктаган,\nКолуна тийген балдардан\nБирөө тирүү чыкпаган,\nБалаң салат балакет,\nБул баарыга жетет алакет.\nЭңкейиште чеп экен,\nБул калмактын журту көп экен,\nБул буруттун баласы\nТентек чыкты дебейби,"
  },
  {
    "id": "276",
    "text": "Эңкейиште чеп экен,\nБул калмактын журту көп экен,\nБул буруттун баласы\nТентек чыкты дебейби,\nТүбүндө мени жебейби.\nКаралашып бир жүргөн\nКалмагым сонун эл эле,\nАлтын казып, бай болгон\nАлтайым сонун жер эле.\nБул Алтайга келгени\nМенин ырысым толуп күчөдү,\nТөрт түлүк малдын баарысы\nСан кара болуп күчөдү.\nЧачат го уулуң малымды,"
  },
  {
    "id": "277",
    "text": "Кетирет го алымды.\n«Уулуң тентек экен» - деп,\nКалмактар кармап алат го\nЖол үстүнө сүйрөтүп,\nДаңгыттарга жарат го,\nАй касаба туу алып,\nАйылга бузук салат го,\nТүгөнгөн жанды түк койбой,\nТүгөтүп чаап алат го,\nАман болсо көрөрсүң,\nТүйшүктү башка салат го!»\nАк байбиче Чыйырды\nАнда туруп кеп айтат:\n«Баатырым,\nБала үчүн бузба санааңды,\nОорсунуп калган экенсиң,\nТөрөм, өлгөндө көргөн балаңды!\nБул боз ала туйгун болпоңду,\nОорсунбагын, ой төрөм,\nБул өлгөндө көргөн чолпонду».\nАк байбиче Чыйырды\nТөрөсү мындай деген соң,\nБөдөнөдөй кара көз\nБөлөк-бөлөк жаш кетет,\nАйтып оозун жыйгыча,\nКөздүн жашын тыйгыча,\nКойчулар башчы Ошпур бар,\nОшол Ошпур келиптир,\nБул келгенин байбиче туруп көрүптүр.\nБөлөккө бурду санааны,\nОшпурга берди бай Жакып\nАты Чоң Жинди аттуу баланы.\nЧыйырды ыйлап чыркырап,\nМойнуна курун салынып,\nОшпурбайлап жалынып:\n«Айланайын, Ошпур бай,\nСен, өзөндө жаткан дөө элең,"
  },
  {
    "id": "278",
    "text": "Мойнуна курун салынып,\nОшпурбайлап жалынып:\n«Айланайын, Ошпур бай,\nСен, өзөндө жаткан дөө элең,\nБай Жакыптын көп коюна ээ элең.\nБизде дүнүйө далай, бала жок,\nӨлгөндө көргөн бул бала\nТентегин тыяр чара жок.\nТорко тон кылдым кийгизгин,\nЖылкы ичинде Торучаар\nТулпарды кармап мингизгин,\nТөбөсүнө калмактын ташын тага көр\nАманат койдум колуңа\nДагы бир төрт жыл бага көр!»\nБаланы Ошпур алган соң,"
  },
  {
    "id": "279",
    "text": "Бай Жакып анда калган соң,\nТоручаарды мингизип,\nТорконун күлүн кийгизип,\nТобокелдеп кой жакка\nАлып жүрдү эр Ошпур.\nОшпурга Манас барганда\nАнда Манас боло элек,\nБерениң Манас атка коно элек.\nОшпурга барып көк жалың\nЭрешен тартып, эр болду,\nЭр уулу менен тең болду,\nКарарып күйгөн чок чыкты,\nКара калмак, манжуудан\nМындай тентек жок чыкты.\nБир күнү Манас оолугуп,\nКойчуларды сабады,\nЖылкычысын сабады.\nКойчу качып короктоп,\nЖылкычынын баарысы\n«Чоң Жинди бурут келет» - деп,\nКачып жүрөт сороктоп.\nКойбой Манас аталып,\nКойду жыйып, ой кылды,\nКойчулардан кырк бала\nЖыйып алып ал Манас,\nКойду союп талаага\nКойбой Манас той кылды.\nТорпок минип топоңдоп,\nТолгон бала чогулду.\nКызыкты Манас баштады\n«Төрөм - деп, мени айткын» - деп,\nАл балдардын торпогун\nТакыр союп таштады,\nБузукту мындан баштады.\n«Төрө» - деп койгон балага\nКементайын керсейип\nСалып берет талаага.\nОшол кезде Манастын"
  },
  {
    "id": "280",
    "text": "«Төрө» - деп койгон балага\nКементайын керсейип\nСалып берет талаага.\nОшол кезде Манастын\nТилегин кудай бериптир,\nОшол кезде Манасың\nОн эки жашка келиптир.\nОк өтпөстөн тон кийип,\nЖылкыдан Торучаар өңдүү ат минип,\nОшол кезде Манас шер\nУрунарга тоо таппай,\nУрушарга жоо таппай,\nЖулуп алар баш таптай.\nТиштээрине таш таппай,"
  },
  {
    "id": "281",
    "text": "Эң кызыгып ээлигип\nТоктоно албай жээлигип,\nТаалайы артык кайран шер\nЭми, тамаша салган ошол жер.\n«Төрөм - деп айт мени» - деп,\nӨзүн өзү билдирип,\nБилген жанды күлдүрүп,\nАй-талаага кырк таман\nКадимки ордо чийдирип,\nКөк жалдыгын билдирип,\nОшпур баккан көп койдон\nМиң козусун союптур,\n«Баатыр - деп айт мени» - деп,\nБаглан козу, ширин баш\nБор кайнатып коюптур,\nОрдо салып, чүкө атып,\nКөк жалдын кылган иши бул.\nКең Алтайдын баткалда,\nКырк баласы жанында\nКүн кылкылдап батканда,\nЖан-жаныбар, макулук\nКыймылдабай жатканда,\nБала ичинде көк жалың\nЧыканактап уйку алып,\nЧырым этип, тынч алып,\nАк каңкыны жазданып,\nКыбыланы баштанып,\nАсыл Манас көк жалың\nАлп уйкуну салыптыр,\nКүн шашке болгончо\nКүлүстөн абыдан уктап калыптыр.\nУйкудан Манас тургуча,\nЖылкычы алпы Канжаркол\nОшол жылмайгыр келип калыптыр.\nАстындагы ала айгыр -\nЖаман күлүк ал айгыр:\n«Жайып ийсем оозун\nКуштай учуп кетет» - деп,"
  },
  {
    "id": "282",
    "text": "Астындагы ала айгыр -\nЖаман күлүк ал айгыр:\n«Жайып ийсем оозун\nКуштай учуп кетет» - деп,\nКутургурду карасаң\nКум салынып алыптыр,\nЖан казандай башы бар,\nЖаткан иттей кашы бар,\nКара келтек чокморду\nКармап үйрүп алганы,\nКырк балага умтулуп,\nКачырып колду салганы.\nКанжар алп түрүн көргөндө\nКырк бала качты чыркырап,"
  },
  {
    "id": "283",
    "text": "Эти турмак, бети жок\nБалдардын баары качты быркырап,\nКачып балдар сабылат,\nКан Манаска жалынат.\nУйкудан Манас ойгонуп,\nОң жагына толгонуп,\nБаш көтөрүп караса,\nБала аманын караса,\nБалдардын баары качыптыр,\nБалдардан кармап төртөөнү\nАйгырдан түшүп, ал алпы\nТөрт баланы басыптыр.\nТөртөөнү катар союптур,\nАзык эттин баарысын\nШиш менен сайып тоюптур.\nКөрүп алып, зор Манас\nАл балбандан чочунуп,\nТоручаарды токунуп,\nЖоо кийимин кийинип,\nОодарышмай ойнойм - деп,\nОңбогон бала сүйүнүп,\nКаары келип, көз жайнап,\nКан ичмеси чын кармап,\nКаалгадай кашка тиш -\nКалайыктан башка тиш,\nКашкайып чыгып алыптыр,\nКара келтек чокморун\nБалаң үйрө кармап алыптыр.\nБекем белин курчанып,\nТоручаар санга бир салып,\nБаскан жерин уратып,\nБалбанды көздөй чуратып,\nТоручаар оозун бурду эми,\nАл балбанга келгенде\nБул сөзүн айтып турду эми:\n«Атаңдын көрү, Канжар алп,\nСен - жылкычы, мен - койчу,\nБалдардын баарын кыйратып,"
  },
  {
    "id": "284",
    "text": "«Атаңдын көрү, Канжар алп,\nСен - жылкычы, мен - койчу,\nБалдардын баарын кыйратып,\nБул зордукту сен койчу!\nТалап жедиң этимди,\nОн эки балбан болсоң да\nЭми жору чукуйт бетиңди.\nАй, Канжар алп, арача,\nАрачага көнбөсөң\nАзыр салам тамаша!»\nМанас айтып турганда\nКанжар алп тура калганы.\nКаргыш тийген Канжар алп"
  },
  {
    "id": "285",
    "text": "Катуу басып чунайып,\nКырк баладан төрт бала\nӨлгөн экен тырайып,\nӨлүп бала жатканда\nМанасың карап турабы\n«Атаңдын көрү, Канжар алп,\nТалаада кырк бир бала элек,\nТалаага козу кайнатып,\nОйноп жүргөн жан элек.\nЗордуктап этке тойгудай,\nТөрт баланы тырайтып,\nБөйдө өлтүрүп койгудай,\nАдырдагы бээңди\nТийип алып чачтыкпы»,\nСенин айгырың мине качтыкпы?\nСенин каалаганың бузукпу?\nӨзүң тийдиң өпөйүп,\nЭми менден көрдүң кызыкты!»\nҮч кыйкырып бакырып,\n«Манас», - деп ураан чакырып,\nҮйдөй кара чокморду\nҮйрө кармап алганы,\nКачырып кирип Канжарды\nКак төбөгө салганы.\nМанастан чокмор жегенде\nБашы кетти быркырап,\nБалбан жерге жыгылып,\nЖаны кетти чыркырап.\nБалбанды союп, жай кылды,\nКайра козу союшуп,\nБала султан кабылан\nТөрт баланы карасаң -\nАргасы эчак кетиптир,\nКабыргасы быркырап,\nКудай Таала кылганы,\nТөрт баланы ал балбан,\nБирөөнү койбой кырганы.\nТөрт бала өлүп тоңкоюп,\nДүнүйөдөн көчүптүр,"
  },
  {
    "id": "286",
    "text": "Төрт баланы ал балбан,\nБирөөнү койбой кырганы.\nТөрт бала өлүп тоңкоюп,\nДүнүйөдөн көчүптүр,\nЭт бышырып жаккан от\nКыпын калбай өчүптүр.\nОшондо Манас көк жалың\nАлпты союп, жай кылып,\nАл жолдо бүлүк салганы,\nТөрт баладан бөлөгүн\nАман алып калганы,\nКатуу кирген балбандын\nБашын бөлүп салганы,"
  },
  {
    "id": "287",
    "text": "Кабылан көк жал умтулуп,\nЭми калмакка салган жаңжалы.\nБалбанды союп жай кылып,\nБалдарды жыйып алды эми.\nБай Жакыптын козудан\nЖүзүн кармап сойду эле.\nБалдарды Манас чакырып:\n«Төрө - деп айткын мени» - деп,\nАтаңдын көрү кырк бала,\nАйтканым менен болуп бер,\nТегерете конуп бер,\nМаа чоро болуп бер!\nКармап алып төө союп,\nБээ баштаган кой союп,\nКызык салды тамаша.\nКара көк жал кабылан\nОтун жыйса, оту жок,\nКара калмак, манжуунун\nКоюлган аты Жырынта\nКозу издеп келиптир,\nКелгенин Манас көрүптүр.\n«Абышка бери келгин - деп,\nОт күйгүзүп алууга,\nТалаага жанды багууга,\nОттугуңду бергин» - деп,\nСурап көк жал турду эле.\n«Атаа, кумка бурут - деп,\nАтаа, курган кыргыз» - деп,\nАйтканына көнгөн жок,\nАтаңдын көрү, как баш чал -\nЧал оттугун берген жок.\nКара ниет капыр чал -\nКара калмак ал элдин\nКанчасынан баатыр чал,\nЭң жортормон ыктуу чал.\nАры балбан, ары эр\nЗың-зың этип кенебей,\nТалаада жүргөн баланы"
  },
  {
    "id": "288",
    "text": "Эң жортормон ыктуу чал.\nАры балбан, ары эр\nЗың-зың этип кенебей,\nТалаада жүргөн баланы\nБучкагына теңебей,\nЧалды кудай урду эми.\nЭэликкенден желикти,\nКөк жал Манас ээликти:\n«Чалым, сураса бербес отуңа\nСуук колум саламын,\nКесирленсең көбүрөөк\nКержейген кара калмагым,\nКурмандыкка чаламын,\nКерек болду оттугуң"
  },
  {
    "id": "289",
    "text": "Сенден минтип тартып аламын!» -\nДеп ошентип, умтулуп,\nЧалды курдан алды эле,\nАйгырынан оодарып,\nКөтөрүп жерге салды эле,\nКуру үзүлүп ал чалдын\nКисеси колдо калды эле,\nЧалың шашты, жүгүрдү:\n«Алда эмине кылат?» - деп,\nЧымындай жандан түңүлдү.\nТизе жерге бүгүлүп,\nАшып-шашып абышка\nЭликтен бетер түйүлүп,\nТемир таман үзөңгү\nТеппей чурап минди эми\nЖаагынан кан тамчылап,\nКөк айгырды камчылап,\nЧакчелекей чаң болуп,\nБашы-көзү кан болуп,\nӨкүрүгү таш жарып,\nКыйкырыгы баш жарып,\nКалмак кетти жолуна.\nКой башчысы Ошпур бай\nДөбөгө чыгып караса,\nКырк баланы кааласа -\nКөктөн түтүн бөлүнөт,\nКөп козуну чогултуп,\nКөк жал Манас кабылан\nКырып салган көрүнөт.\nОромпой оюн чаң салып,\nКырк баланын баарысы\nТегеректеп Манасты\nОртосунда эр Манас\nОпол-тоодой көрүнүп,\nКозуну кармап союшуп,\nБашка көрдү балдарды\nШишке сайып тоюшуп.\nКунан чаап ойноп, бакырып,\nБалдардын бакырыгын байкасаң\n«Манастап» ураан чакырып,"
  },
  {
    "id": "290",
    "text": "Кунан чаап ойноп, бакырып,\nБалдардын бакырыгын байкасаң\n«Манастап» ураан чакырып,\nБыяк жакта алачык,\nАлачыгын байкасаң -\nКалк башчысы он миң жан,\nКең-кесири баткандай,\nБир жагында кырк бала\nМанас баштап ичине\nКеңири ордо аткандай.\nКара чаар кабылан"
  },
  {
    "id": "291",
    "text": "Кадимки Манас баланын\nКапталында чамынат,\nЧолок көк жал арслан\nОшпурду жара тартчудай,\nБет алдында камынат.\nСеки жагы сексен төрт,\nСерп алган жагы кызыл өрт,\nКөрүп туруп Ошпурдун\nБоконо сөөгү болкулдап,\nБоктуу ичеги солкулдап,\nБолбой эси бир чыкты,\nБилегинен сап кетти,\nМанастын түрүн көргөндө\nЖүрөгүнөн кап кетти.\n«Бул Жакыптын жинди уулу\nКатылганды оң кылбайт,\nКармашканды соо кылбайт.\nБилеги жоон, таш жүрөк,\nБил мүчөлүү бадирек,\nЖетилип алган кези экен,\nЭми калмакка салат чоң дүмөк.\nБир түрү бар - арслан,\nМуну бир карасам - кабылан,\nКан ичменин өзү экен.\nКөз кашайып, көп калмак\nКөрбөй калган кези экен.\nЧынмачынга чыр салат,\nКармаганды оң кылбайт,\nКара жолтой бул бурут\nКармашканды соо кылбайт.\nЖерге сайып коюптур\nКомокойлуу айзасын,\nАаламга чыр салат\nБул баланын айласы.\nАтаа, оңбогурдун баласы\nОолугуп жини кармаса\nОйротту бузар шер экен,\nӨз билгенин талаага\nКылып салган турбайбы,"
  },
  {
    "id": "292",
    "text": "Оолугуп жини кармаса\nОйротту бузар шер экен,\nӨз билгенин талаага\nКылып салган турбайбы,\nБай Жакыптын козусун\nБаарын койбой окшойтуп,\nКырып салган турбайбы!\n«Козуну неге кырдың?» - деп,\nКокусунан сурасам -\nЭтектен алса оң кылбайт,\nЭгерде мени соо кылбайт,\nБул жерге туруп нетейин,\nБалаңды тыйып алгын - деп,"
  },
  {
    "id": "293",
    "text": "Бай Жакыпка жетейин!\nАтасын алып келбесем,\nАнан кийин көрбөсөм\nАжалды бачым жеткирет,\nАмалды азыр кетирет», -\nМуну айтып эр Ошпур\nЖакыпты көздөй дыр койду,\nЖан аябай чуу койду.\nАстындагы айгырды\nОңдоп-солдоп камчы уруп,\nОң-тетири теминип,\nТалаа-түздү уратып,\nАйгыр менен чуратып,\nАшып-шашып токтобой,\nКаран калган көп койдун\nКанча өлгөнүн жоктобой,\nКайран Ошпур канетет\nАшып-шашып токтобой,\nКатынын кара баскансып,\nКуугуну жакын качкансып,\nКуугунун чукул куугансып,\nКатыны эркек туугансып,\nБай Жакыптын ордого\nБарып түштү Ошпур бай,\nБалакеттүү шумдук сөз\nСалып түштү Ошпур бай:\n«Уулуң Манас эр болду,\nАйтсам кулак укпады,\nБаргандардын баарысын\nКоёндой жерге ыктады.\nКырк баланы жолдошко\nКыраан балаң жыйыптыр,\nБөрү кырган эмедей,\nТалаага койду кырыптыр.\nБалаң өңдүү жан болбос,\nЖанындагы жолдошу -\nЖаланып турган сур жолборс.\nАйткан сөздүн бекери,\nКара чаар кабылан\nАл уулуңдун жөкөрү."
  },
  {
    "id": "294",
    "text": "Жаланып турган сур жолборс.\nАйткан сөздүн бекери,\nКара чаар кабылан\nАл уулуңдун жөкөрү.\nАй талаага кырк бала\nАлачыктан салыптыр,\nОртосунда жинди уулуң\nСултан болуп калыптыр.\nЭтке тойгон кырк бала\nЖөө кунан чаап бакырат,\nАстыга келген балдары\n«Манастап!» - ураан чакырат."
  },
  {
    "id": "295",
    "text": "Уулуңдун аты Чоң Жинди,\nМунун Манас атын ким билди?\nКозуну балаң союптур,\nКырк бала түгөл жыйылып,\nМуну Манас атка коюптур.\nБала туубай, Чыйырды,\nБир баатыр тууган экенсиң,\nИчсе канга тойбогон\nКапыр тууган экенсиң.\nСенин буурсунуң бурдурбайт,\nМинте берсе бул уулуң\nБул Алтайга тургузбайт.\nЧатак салат бул уулуң,\nАйзанын башы кагышат,\nЖашы он экиге келиптир,\nКара калмак журт менен\nУшул бүгүн салышат.\nКечээ кабарыңда бар бекен?\nЭсенкандын элчиси,\nБилген экен зыйкырчы\n«Буруттан Манас чыгат» - деп,\nМурунтан издеп жүргөнү.\nБул Алтайдан туулду,\nАйткан Манас өзү экен,\nӨзү турмак Манастын\nКараган кара көзү экен.\nТутанып кеткен сен, Жакып,\nАрамга бөлүп санааңды\n«Уулумдун аты Жинди» - деп,\nАйтпапсың Манас балаңды.\nӨзөн-талың кыйып ал,\nӨрттөмөк болду Алтайды\nАл балаңды тыйып ал!\nКалмакты көрсө камады,\nМанжууну көрсө сабады,\nКой кайтарган мен Ошпур\nБалаңдын тентегинен жадады.\nЭлдин мыш-мыш кеби бар,"
  },
  {
    "id": "296",
    "text": "Манжууну көрсө сабады,\nКой кайтарган мен Ошпур\nБалаңдын тентегинен жадады.\nЭлдин мыш-мыш кеби бар,\nЖылкычы башы чоң Канжар,\nАны да Манас шум уулуң\nӨлтүрүп салган чени бар.\nБул уулуңду тыйбасаң,\nКара калмак, манжуу журт,\nМунун көптүгүн көрсөң кара курт,\nКеп мисалы ушундай,\nЖети бөрү бир койду\nТаласа тарпын коёбу?\nЖети миз киши бирөөнү"
  },
  {
    "id": "297",
    "text": "Сабаса тарпың коёбу?\nБалаңды тыйып, тилимди ал,\nМенин айтканым ушул билип ал!»\nАйтып оозун жыйганда,\nБай Жакыптын байбиче,\nАты артык Чыйырды\nБөдөнөдөй кара көз\nЭми бөлөк-бөлөк жаш кетти.\nАсыл катын Чыйырды\nАк эмчегин булайтып,\nАк тамагын кылайтып,\nАкырын сүйлөп, муну айтып:\n«Малың арбын, бала жок\nЗарланып көрдүк Манасты,\nАлтайдан чыктык айдалып,\nБото көрбөй зарланып,\nӨзөндөгү булагың,\nАты Манас бул балаң\nӨлгөндө көргөн чунагың.\nБоз ала туйгун болпонуң,\nКөргөн Манас жалгызың,\nБоз карчыга чолпонуң.\nБала көрбөй кылдың зар,\nСенин Манастан бөлөк кимиң бар?!\nКөргөн Манас жалгызың\nБоздон тоодак куткарбас,\nБоз ала шумкар Манасым,\nТоо башына токтобос\nКарала барчын ал эле.\nКармаган ээси сен элең,\nАдырдан аккан булагың,\nАйкөл Манас чунагың,\nБелгилүү ушул, бел да ушул,\nБет алышкан душманга\nБейпай салчу шер ошол,\nКапаланба, Жакып бай,\nЖалгызың Манас - шериң ал,\nБелгилүү ошол, бел ошол,"
  },
  {
    "id": "298",
    "text": "Бейпай салчу шер ошол,\nКапаланба, Жакып бай,\nЖалгызың Манас - шериң ал,\nБелгилүү ошол, бел ошол,\nБек кудурет жараткан\nМендеден артык шер ошол.\nМанас бойго бүткөндө,\nЧабылган менен чачылган\nКапанын баарын жойгомун,\nБалаңа талгак болгондо,\nШерге талгак болгомун.\nТөрөгөндө жөнү бар,\nАйтсам эчен кеби бар.\nБел байлаган кара кыр,"
  },
  {
    "id": "299",
    "text": "Белиң Манас эмеспи,\nСенин сан түмөн малың чачуучу,\nШериң Манас эмеспи.\nКайыбынан кабылган,\nБалаң Манас жалгызың,\nКакшап жүрүп табылган.\nКарап турган эки көз\nЖашы Манас эмеспи,\nЗыркыраган көкүрөк\nДарты Манас эмеспи.\nӨлгөндө көргөн Манасың\nЭрешен тартып, эр болсо,\nЭр уулу менен тең болсо,\nБалтыры барып толгондо,\nБалбандык атка конгондо,\nСанаасы менен болтурат:\n«Балам тентек чыкты» - деп,\nЗарланбагын малыңа,\nСандыгыңдын баарысын\nСары алтын мүлккө толтурат.\nТуурдугуң май кылат,\nАман жүрсө жалгызың\nСени туш-туш жерге кан кылат.\nҮзүлгөнүң уланат,\nУулуң Манас бар болсо\nЧачылганың жыйналат.\nАдалга бур бейилиңди,\nАйлантып кудай жеткирер,\nСурап ичсе тойбогон,\nСугалагын койбогон\nКайрылтып кудай жеткирер\nКайран кыргыз элиңе.\nАрмандуу иш кайдан оңолду,\nЖети бирдей жан бооруң\nБул кытайдын заарынан\nАйдалып кетип жоголду.\nБул жетөөнүн кеткени,\nАты угулбайт, өзү жок,\nКайгырбагын, бай Жакып,"
  },
  {
    "id": "300",
    "text": "Айдалып кетип жоголду.\nБул жетөөнүн кеткени,\nАты угулбайт, өзү жок,\nКайгырбагын, бай Жакып,\nЧуркурап журттан бөлүндүк,\nКараан кылып отурган,\nЖалгызың Манас болбосо,\nАл журтка кайдан көрүндүк.\nАман болсо Манасың\nКең-Кол, Талас жер табат.\n«Атамдан калган мураа» - деп,\nАргын, кыргыз эл табат.\nАман болсо Манасың"
  },
  {
    "id": "301",
    "text": "Күйүттүү кабак ачылат,\nКүйүккөн жүрөк басылат.\nУпасы жок куу малга:\n«Уулум тентек чыкты» - деп,\nУбара болуп кейибе,\nЖалгызың Манас куттуку,\nКыйналып баккан бул малың\nКыйкырса шамал жуттуку.\nӨлгөндө көргөн Манасың\nБул Алтайда туулган,\nАман болсо көрөсүң,\nКаканчылуу Бээжинге\nӨлбөсө салат чуулган.\nЧуулган салар себеби,\nЖаңы төрөп турганда\nТаманы менен тик түштү,\nАрка жагын карасам,\nКөк жал жалы төгүлдү,\nЭтегими өйдө ачканда\nАрслан түрү көрүндү.\nЧарайнада жатканда\nОн эки кемпир көрдү эле:\n«Бай Жакыптын байбиче\nБалакет тууп салды» - деп,\nОн эки кемпир өлдү эле.\nТаянып жерге түшөрдө\nКаарланып бакырган,\nКабар салып билгенге\n«Манастап!» ураан чакырган.\nЖышаанасы мынчалык -\nКулак учу тешилүү,\nСүрүнөтү кесилүү.\nЫйлаганда келме айткан,\nЫрас түрү мынчалык,\nДенеси жерге жетти эле,\nЖөө туман түшүп, мөндүр жаап,\nБул Алтайдын өлкөгө\nЗилзала жүрүп кетти эле.\nМанасты тууп алганда\nЧылка канга боёлуп,"
  },
  {
    "id": "302",
    "text": "Бул Алтайдын өлкөгө\nЗилзала жүрүп кетти эле.\nМанасты тууп алганда\nЧылка канга боёлуп,\nЧыдай албай шордуу жан\nЧыйырды болгон убара.\nЧын Кызырдын өзү - деп,\nУшул кезде таң калам.\nЖылаңайлак, жылаң баш,\nАк сакалчан дубана\nЧекесинен үч сылап,\nДубана туруп муну айтат:"
  },
  {
    "id": "303",
    "text": "«Кейибегин, сен катын,\nКайгырган капаң жазылды,\nКелип колуңа шер тийди,\nЭми көөнүң ачылды.\nКан ичип жүрүп катыгат,\nКапырга кыргын көп салып,\nКанкор Манас атыгат.\nТашты бузуп, жол салат,\nТалкан кылып далайды,\nЭчен жерге кол салат.\nБет алып менде келе албайт,\nБеттешип душман жеңе албайт.\nКүмүрөй күчтүү жоо болсо,\nКырк чилтен менен экөөлөйт.\nОнжоңдотуп кула атын\nОн эки чоро жетелейт.\nКудай берди өзүңө\nКырааным Манас баланы,\nБезенишкен жоо чыкса,\nБет алган өлбөй калабы?\nАман Манас чоңоюп,\nТокойду кесип, жол салат,\nКулак угуп, көз көргөн\nЖер жүзүнө кол салат.\nКалыйпа кирип, кат алат,\nОн эки бирге кол берип,\nӨзү зайыппуруш аталат.\nАзыр тууган бул балаң\nАлты шердин кенжеси,\nАлданын сүйгөн мендеси.\nТелегейи тең ушул,\nИчин карап отурсаң\nЖер жүзүнөн кең ушул.\nАдам азар салбаган\nОн сегиз миң ааламда\nУкурук кайрар калбаган,\nКабагы бийик, жарык жүз,\nКатылганды кылат түз.\nТелегейи тең ушул,"
  },
  {
    "id": "304",
    "text": "Укурук кайрар калбаган,\nКабагы бийик, жарык жүз,\nКатылганды кылат түз.\nТелегейи тең ушул,\nШай колдогон шер ушул.\nАман уулуң чоңоёт,\nАк марал айдап, уй кылат,\nАтышкандын баарысын\nАйдап жүрүп буй кылат.\nУшул уулуң чоңойсо,\nКаркайган кара тоо болот.\nКаарланып катылса,\nКантип душман соо болот."
  },
  {
    "id": "305",
    "text": "Келишкен Манас шер ушул,\nДубана айткан кеп ушул,\nМанаска келет кырк кашка,\nКыркынын жөнү кырк башка,\nЧоркок айтса кырк чоро,\nКырк чоро эмес кырк жоро,\nКыркынын жөнү кырк башка,\nКыркы кылымдан озгон көй кашка,\nАт семирип ык болот,\nБул уулуңдун жолдошу\nКапкайдан келип кырк болот.\nОн экиге келгенде\nКаарлуу белин курчанар\nКара калмак, кытайга\nКакайлатып кол салар.\nОрдо бузуп, олжо алар,\nОрчун жерге кол салар,\nЖүрүшүнөн чаң чыгар,\nМунун добушунан жан чыгар».\nЫрымкай бала кезинде\nДубана айтып койду эле,\nАйтып ийип ал адам,\nКөздөн кайып болду эле.\nЖараткандын жиберген\nБелги кылган иши экен,\nАты Кызыр ал адам\nАлейки салам өзү экен,\nМанасыңды байкасаң,\nДаарып жүргөн кези экен,\nКызырыңдын өзү экен,\nӨзү турмак көзү экен.\nМанаска жолдош болууга\nЖолугуп турган кези экен.\nАл адам кебин укканда,\nКубангандан курган жан\nЖүрөгүм кайнап чок болду,\nАйтып турган ал адам\nКөздөн кайып жок болду."
  },
  {
    "id": "306",
    "text": "Кубангандан курган жан\nЖүрөгүм кайнап чок болду,\nАйтып турган ал адам\nКөздөн кайып жок болду.\nКейибе, Жакып, малыңа,\nЖыйганың бала чачпайбы,\nИшенбегин малыңа,\nБалаңдан арка болбосо,\nКараса канбайт кумарың,\nКайгырып көргөн бул балаң\nКара кашка тынарың.\nБыйыл уулуң буюрса\nКазатка кирер убагы,\nКүн эсептеп калганда,"
  },
  {
    "id": "307",
    "text": "Күн болжолун алганда,\nБыйыл кезде Манасың\nОн экиге толгон кез,\nУшул быйыл чунагың\nОн эки жашар болгон кез.\n«Уулум тентек чыкты» - деп,\nКайгырбагын малыңа,\nКайрат бергин балаңа.\nБалаңа кайрат бербесең,\nКаптал жакта Каңгай бар,\nКаңгайда кара калмак бар,\nКайгыланбай кайрат кыл,\nСага түшчү салмак бар,\nСенин кыр жагыңда кытай бар,\nКыйрашчу жооң далай бар.\nМаңдайыңда манжуу бар:\n«Баягы бурут экен» - деп,\nСени менен басташчу жооң далай бар.\nКойчуңдун башчы Ошпурдур\nОшпуруң кара калмакты\n«Уулуң тентек чыкты» - деп,\nСенин үйүңө айтты салмакты,\nБул Алтай сага жер эмес,\nБул Ошпур сага эл эмес,\nОшпурдун тилин сен алсаң,\nЖакып бай, бөлөкчө кылат\nсанааңды.\nКызыл-тазыл кырмызы\nКыргагын тартсам бөлүнбөйт,\nКалмактан койчу Ошпуруң\nКыргыздан тийсе колуна\nКылчаяр арам көрүнбөйт.\nЖашыл ала тал жибек\nЖан-жанын тытсам бөлүнбөйт,\nЖакын көргөн Ошпуруң\nЖаңжуң келсе жамандап,\nЖан коёр адам көрүнбөйт."
  },
  {
    "id": "308",
    "text": "Жан-жанын тытсам бөлүнбөйт,\nЖакын көргөн Ошпуруң\nЖаңжуң келсе жамандап,\nЖан коёр адам көрүнбөйт.\nЖылкысын айтат: «Мөрүн» - деп,\nЖакын көргөн Ошпуруң\nЖан коёр адам көрүнбөйт.\nБала берген Ошпуруң\nКазбасын калың оруңду,\nКалмак келсе жамандап,\nКайнатпасын шоруңду.\nТаппасын кылча кырыңды,\nАйтып коюп кытайга\nКетирбесин суруңду.\nБул Ошпурга ишенсең"
  },
  {
    "id": "309",
    "text": "Бөлүнтөт сенин санааңды.\nКармап берет кытайга\nМанас аттуу балаңды.\nАтаганат дүнүйө,\nАлтайды айттың жерим - деп,\nСен калмакты жүрдүң элим - деп,\nБул Алтай бизге жер эмес,\nБул калмак бизге эл эмес,\nУу чылайт идиш күбүңө,\nБул балаңа шылтоолоп,\nБул калмак жетет түбүнө!\nСан дүйнө малды чачыңыз,\nАрка кылып Манасты,\nБул Алтайдан качыңыз.\nБул Алтайдан качпасаң\nКоруп алат мал оттогон талааңды,\nКармап кетет өлгөндө көргөн балаңды.\nКармаса соёт Акбалтай баштап бириңди,\nМанжуу кагат капкайда кеткен жиниңди.\nМалың арбын, балаң шок\nОн экиге келиптир\nСен Манасты тыяр чамаң жок!\nКара болот зулпукор\nКынынан сууруп кырдашар,\nКалмак эмес Манасың,\nКытай каны Эсенкан,\nОшону менен чырдашар.\nБуурсунуң бурдурбас,\nБузук тил кара калмагың\nБул Алтайга тургузбас.\nАзапка салар чамаңды,\nКармап кетет кокустан\nБереки Манас балаңды,\nКан эшиги - кыямат,\nКатуу буйрук кылганда:\n«Балаңды бер» - деп турганда,"
  },
  {
    "id": "310",
    "text": "Береки Манас балаңды,\nКан эшиги - кыямат,\nКатуу буйрук кылганда:\n«Балаңды бер» - деп турганда,\nБасып кирер жол барбы?\nКара курттай капырга\nКан Жакыбым, кебимди ук,\nЧалыша турган чамаң жок,\nБел байлаган белиң жок,\nБекип жаткан элиң жок,\nБет алышып урушуп,\nБекем өчүн алуучу\nБелгилүү кыргыз элиң жок.\nКачып кирер токой жок\nКараа кылып отурган\nКан атаң Огой дагы жок."
  },
  {
    "id": "311",
    "text": "Бел байлап турган белиң жок,\nБет алып согуш бир кылып,\nБул кытайга чыр кылып,\nАжыратып алуучу,\nБелгилүү кыргыз элиң жок.\nКара калмак, көп манжуу\nКечээ, тегеректеп алганда,\nКыргынды кызык салганда,\nКачып, үркүп кайгырдык,\nКараа кылып отурган\nТуугандардан айрылдык.\nАлтын казып, дан айдап,\nАлтайга келип турабыз,\nУулуң тентек чыгыптыр,\nЭми эмне айла кылабыз?\nАйтканым ошол билип ал,\nАй, бай Жакып, тилимди ал,\nБул капырдан кетүүгө,\nБир мураска жетүүгө,\nКөп дүйнөнү чачууга,\nКөп кыргыз көздөй качууга,\nКалмакка моюн бурбаска,\nБул Алтайга турбаска,\nАт семирип, ык болсо,\nЭр семирип, бук болсо,\nКочкоруң биттеп ирик кылгын,\nКоюңдун баарын түрк кылгын,\nАйгырың биттеп ат кылгын,\nЖылкыңды шайдоот бат кылгын.\nЭркегин битте малыңдын,\nЭртелеп жыйгын алыңдын,\nӨлчөлө качар чамаңдын,\nТилегин тиле өткөрө Манас балаңдын».\nЧыйырды айтып мындай сөз,\nОозун жыйып алгыча,\nАндай-мындай дегиче,\nАчып көздү жумганча,"
  },
  {
    "id": "312",
    "text": "Чыйырды айтып мындай сөз,\nОозун жыйып алгыча,\nАндай-мындай дегиче,\nАчып көздү жумганча,\nОшпур келди күүлөнүп,\nБай Жакыпка сүйлөнүп:\n«Малыңа бачым барыңыз,\nБалакет Манас балаңды\nӨз колуңа алыңыз,\nАтанга жүгүң артыңыз,\nАзабын өзүң тартыңыз.\nБерген Манас балаңыз\nАйткан тилди түк албайт,\nАйдаган жолго түк баспайт,\nКеп укпаган бала экен,"
  },
  {
    "id": "313",
    "text": "Аман жүрсө ал бала\nКейишке салар жан экен,\nОрдо бузуп, олжо алып,\nЖе ал уулуң сени бай кылат,\nОмуроо кагып, чыр салып,\nЖе ал уулуң сени жай кылат.\nКара калмак, манжуу журт\nБул Алтайга кондурбайт,\nКебимди уккун, бай Жакып,\nБул уулуң сени оңдурбайт,\nЭлден ушак кеп уктум:\n«Эчен койчу, жылкычы\nТалаага кырды» - деп уктум.\nМуну укканда бай Жакып\nКөңүлү кетти бөлүнүп,\nКөзүнүн жашы төгүлүп,\nМал кунду экен бай Жакып\nМал үчүн көөнү бөлүнүп,\nТентек уулу Манасы\nТеги көзгө жаман көрүнүп,\nКаарланып бай Жакып\nБасып атка минди эми,\nОшпур экөө биригип,\nКойду көздөй жүрдү эми.\nСары адырмак урчукка,\nСалаңдаган тумшукка\nСалып чыгып караса,\nЧоң Алтайдын оюнда,\nКең өзөндүн боюнда,\nАдыр-күдүр баткалда\nБай Жакып кою жатканда,\nОргуп түтүн бөлүнөт,\nЖыйнаганы кырк бала\nЭэсиз калган каран кой\nТең жарымын эр Манас\nТалаага сойгон көрүнөт.\nОолукмасы бек кармап,\nАдам билгис ой кылган,\nКойду союп талаага"
  },
  {
    "id": "314",
    "text": "Талаага сойгон көрүнөт.\nОолукмасы бек кармап,\nАдам билгис ой кылган,\nКойду союп талаага\nАла-Тоодой той кылган.\nТүнөп турган жерине\nТүптүү мазар орногон,\nОн экиде кылыгы\nМындай адам болбогон.\nТалаага салган алачык,\nАл алачык жанына\nКай адам барган жанашып,\nБир жак бурчу алачык -"
  },
  {
    "id": "315",
    "text": "Манас баштап кырк бала\nКенен ордо аткандай,\nБир жак бурчун карасаң\nСексен киши жөн эле\nКең-кесири жаткандай.\nКойду кырган жерине\nКороолоп мазар орноптур,\nМуну Мустайыптар колдоптур,\nҮч айланган жерине\nҮйдөй мазар орноптур,\nОшол кезде Манасты\nҮстүртөн кудай оңдоптур.\nКырк чилтен, Кызыр Ныязы\nОшол күнү Манаска\nКыйындап жолдош болуптур.\nЖаратып мындай жан болбос,\nБир мүчөлүн карасаң\nКомдонуп жаткан көк жолборс.\nКара чаар кабылан\nКапталында чамынып,\nЧолок көк жал арслан\nОң жагында камынып,\nАсмандан алп кара куш - Зымырык\nАзыр эңип кетчүүдөй\nАрбайтып бутун салыптыр.\nКолдогону бир тогуз,\nКоржоктотуп Манасты\nКолдоп жаткан кези экен,\nТелегейи тең экен,\nӨзү Шай колдогон шер экен.\nАлты шердин кенжеси,\nӨзү кудайдын сүйгөн мендеси,\nКырк бала жыйып Манасың\nОюнду опсуз коюптур,\nЖакып кандын көп коюнун\nТең жарымын союптур,\nЖетпеген мискин, календер\nАл Манастан тоюптур,\nОшол тойгондордун баарысы"
  },
  {
    "id": "316",
    "text": "Тең жарымын союптур,\nЖетпеген мискин, календер\nАл Манастан тоюптур,\nОшол тойгондордун баарысы\nМанасты төрө - деп атка коюптур.\nКыялды кызык баштаган,\nОшпур баккан көп койдун\nТеңин союп таштаган.\nМал күндү экен бай Жакып,\nБаарыдан билбес чын жаман,\nБадырек экен ал жаман\nКапаланып кайгырып:\n«Керденге бүткөн Манасым,"
  },
  {
    "id": "317",
    "text": "Кетирипсиң алымды,\n                 Талаага не деп сойгонсуң\n                 Жоо ээлеген малымды?»\n                 Анда Манас муну айтат,\n                 Киши билбес шумду айтат:\n                 «Кокуй, ата, не дейсиң?\n                 Ээсиз малды көп кылып,\n                 Күтүп жүрүп нетесиз,\n                 Не мураска жетесиз?»\n                 Манас айтып чунайып,\n                 Бай Жакып турду кубанып.\n\n\nКалмактын Кочку балбаны жети жүз кол менен жер коруп келип,\n       Манаска катылып, Манас аларды такыр кырганы"
  },
  {
    "id": "318",
    "text": "Айтып оозун жыйганча,\n                 Бай Жакып ачуу тыйганча,\n                 Кудай бетин көргөзбө,\n                 Боз ала желек кызыл туу,\n                 Бой-бойлогон ызы-чуу,\n                 Ай касаба кара туу,\n                 Айкайлаган ызы-чуу,\n                 Манжуунун ары бетинде,\n                 Каңгайдын бери бетинде,\n                 Эсенкандын элчиси\n                 Кара калмак, манжуунун\n                 Жер кайтарган жерчиси\n                 Ушакчыдан кеп угуп:\n                 «Бурут Жакып кыргыздын\n                 Бурулбаган көп малы\n                 Жерди жеди», - деп угуп,\n                 Жети асаба туу алып,\n                 Жети жүздөй кол алып,\n                 Жети жүздүн баштыгы -\n                 Жеткилеңи чоң Кочку,\n                 Кочку келип калганы.\n                 Калмактын Кочку балбаны\n                 Калайманды салганы."
  },
  {
    "id": "319",
    "text": "Калмактын Кочку балбаны\n                 Калайманды салганы.\n                 Кырк үйлүү кыргыз Жакыптын\n                 Түбүнө чогуу жетүүгө,\n                 Камынган экен ал чочко\n                 Түгөл кырып кетүүгө,\n                 Буласын булап алууга,\n                 Бузукту мыктап салууга,\n                 Күтүнгөн экен ал чочко\n                 Жакыптын малын алууга,\n                 Эсенкандын казына"
  },
  {
    "id": "320",
    "text": "Алпарып аны салууга.\nКочку келди короктоп,\nБалбандары сороктоп,\nКызыл жээрде ат минип,\nКаарланып аттанып,\nЭсенкандан кат алып,\nКайран Кочку канетсин\nКароолчудан ыктуудан,\nАйза сайчу мыктуудан,\nЖети жүздөй кол алып,\nКелген экен ал Кочку\nКүрмөчөсүн күлдүйтүп,\nБаданасын барбайтып,\nАсманга учуп топурак,\nАскер жүрүп, топурап,\nАсынганы аскердин\nАлеңгир жаа, сыр жебе\nБай Жакыптын башына\nЖетип салды аңгеме.\nӨкүрүгү таш жарып,\nКочку келди күүлөнүп,\nКыйкырыгы баш жарып:\n«Кызыталак, куу мурут,\nЖүргөнүң бузук, чуу бурут,\nБаашалыктай мал күтүп,\nКутурупсуң, калыпсың,\nАлтайга айдалып келип бай болуп.\nДегениме көн, бурут,\nБалаң тентек Манасты\nАзыр бизге бер, бурут,\nА дегенде көнбөсөң,\nАл Манасты бербесең,\nОпсуз өкүм бепбелен,\nТүбүңө чогуу жетемин.\nКызыталак сен, бурут,\nДегениме көн, бурут,\nМанасты бизге бер, бурут,\nДегениме көнбөсөң,\nМанасты азыр бербесең,\nКырк үйлүү кыргыз эл элең,\nКырка тием бээңди,"
  },
  {
    "id": "321",
    "text": "Дегениме көнбөсөң,\nМанасты азыр бербесең,\nКырк үйлүү кыргыз эл элең,\nКырка тием бээңди,\nЧыгарамын капкайдагы кээңди,\nЖакында ачуум кармаса\nЧыгара муштайм мээңди!\nСурап сенден Манасты\nАлганы келдим, бурутум,\nСурагыма көнбөсөң,\nАйтканымды бербесең"
  },
  {
    "id": "322",
    "text": "Калайманды саламын,\nКарап тургун, бурутум,\nКалкыңды талап аламын,\nТөрүңө кудук казамын,\nТөрт түлүгүң чачамын,\nСенин умачтай көзүң ачамын.\nЖарлык келди минтемин,\nКызыталак, куу бурут,\nБир бокчоңду тинтемин,\nЖарлык кылды Эсенкан.\nБээжинден улук мунум бар,\nКалдайым бар, каным бар,\nБул сөзүмө көнгүлө,\nБузукташпай чырдашпай,\nМанасты маа бергиле,\nКызыталак, куу бурут,\nКыргыздан минтип айдалдың,\nКыйырыңды таппай сандалдың.\nБаашалыктай мал күтүп,\nБереки Алтай бөксөсүн\nЖандап жүргөн экенсиң:\n«Баламдын аты Жинди», - деп,\nБадышабыз Эсенкан\nАлдап жүргөн экенсиң,\nМытаамдыгың башынан\nАшыра жүргөн экенсиң,\nДүмпеки Манас уулуңду\nЖашыра жүргөн экенсиң,\nЭлиңе келип бай болуп,\nКөңүлүң күндө жай болуп,\nЭтейин деген экенсиң,\nЭң алыста калган кыргызга,\nЭптеп жүрүп бир күнү\nКетейин деген экенсиң,\nАлтындан тапкан сан кара\nЧачайын деген экенсиң,\nАшкере бурут журтуңа\nКызыталак, куу бурут,\nКачайын деген экенсиң."
  },
  {
    "id": "323",
    "text": "Чачайын деген экенсиң,\nАшкере бурут журтуңа\nКызыталак, куу бурут,\nКачайын деген экенсиң.\nУулуң Манас канкордун\nКанкордугу билинген,\nЭр Эсенкан улуктун\nДаңзасына чийилген.\n«Баламын аты - Жинди», - деп,\nКызыталак бай Жакып,\nКылганыңды кантейин!\nЭсенкандын кеби бар\nКырк үйлүү кыргыз бай Жакып,"
  },
  {
    "id": "324",
    "text": "Сени кыйратсын деген чени бар,\nДеген сөзгө көнүңүз,\nТентек уулуң Манасты\nЭсенкан канга бериңиз.\nАл айтканга көнбөсөң,\nУулуңузду бербесең,\nБузук салып чыр баштайм,\nЖаккан отуң өчүрөм,\nЭсенкандын алдына\nЖан-жабылта көчүрөм.\nАкбалтай, Жакып байыңды\nАзыр табам жайыңды,\nЧыгарамын этиңден\nСөөгүңдөн чыкчу майыңды.\nКан буйругу - кыямат,\nАл балаңды бербесең\nАйылыңа салам кыянат».\nКүрмөчөсүн күлдүйтүп,\nКүчөп келип турду эми.\nКайраты бийик, заары күч,\nКаарланган ал капыр\nКатылса кылат кырып түз.\nБуйрук алган канынан,\nБу балбанды көргөндө\nКалайык жандан түңүлдү.\nКочку турду күрсүлдөп,\nКаарынан капырдын\nЖер айрылды түрсүлдөп,\nАчып көздү жумганча,\nАндай-мындай дегиче,\nБарабан үнү бапылдап,\nЧыңыроон үнү такылдап,\nМылтык атып, жаа тартып,\nЧаң обого бурулуп,\nБалбаны тыйпыл чогулуп,\nКүрмө кийген күчтүүсү,\nКаары толук капыры,\nЖети жүз экен балбаны,\nДобулбас бекем кагылып,\nЭлчиге келген Тагылык,"
  },
  {
    "id": "325",
    "text": "Каары толук капыры,\nЖети жүз экен балбаны,\nДобулбас бекем кагылып,\nЭлчиге келген Тагылык,\nЭр Кочкусу баш болуп,\nЖылкы тийди жабылып.\nАдырда жылкы ала баш,\nАл жылкынын ичинде\nАргымак, буудан аралаш.\nКочку менен Тагылык,\nЖети жүз балбан баш болуп,\nЖылкыга кирди жабылып,"
  },
  {
    "id": "326",
    "text": "Желе кыркып, чуу кылып,\nКырк үйлүүгө сын кылып,\nБуйрук алган канынан,\nБай Жакыпка чыр кылып,\nКалмактан көрүп кордукту,\nКатын-бала күйүнүп,\nКайран Балтай, бай Жакып:\n«Туткунга туура калдык» - деп,\nКайран жандан түңүлүп:\n«Кочкудан кордук көрдүк - деп,\nКаяшаяк биз берсек,\nБирөөбүз калбай өлдүк - деп,\nМалды алса кытай алсын - деп,\nКазынага салсын - деп,\nКадыр Алда кудурет,\nКайран жан аман калсын!» - деп,\nБузукту Кочку баштады,\nКырк үйлүү кыргыз, кайран журт\nЖандан кечип таштады.\nЭсенкандын алдынан,\nАтайы каалап кыргызга\nБарганы келген кези экен,\nБалакетти Жакыпка\nСалганы келген кези экен,\nСан карасын бир тийип,\nАлганы келген кези экен.\nКереге, уугун кыйратып,\nКелин, кызын ыйлатып,\nКерүүдөгү жылкынын\nБаарын тийди чуулатып,\nАл аңгыча болгон жок,\nОн экиде эр Манас\nМинген аты Торучаар\nЖоо-жарагын шайланып,\nКыны жок кылыч байланып,\nКайра жаачу булуттай\nКаары бетине айланып,\nТегерегин карабай,"
  },
  {
    "id": "327",
    "text": "Кыны жок кылыч байланып,\nКайра жаачу булуттай\nКаары бетине айланып,\nТегерегин карабай,\nТеги жанын аябай,\nКыдырата карабай,\nКылча жанын аябай:\n«Күрдөлүү башым барында\nКүлүгүм кантип берейин,\nКүчөгөн экен бул калмак\nМен бир күлжүктөшүп көрөйүн.\nМаанилүү башым барында\nМалымды кантип берейин,\nКутурган экен Эсенкан"
  },
  {
    "id": "328",
    "text": "Муну менен кулжуңдашып көрөйүн.\nБалбанын байлап алайын,\nЭр Эсенкан канына\nБалакетти салайын,\nЖол үстүнө сүйрөтүп,\nДаңгыттарга жарайын.\nБилген чырым кылайын\nЭсенкандын балбанын\nТак бирин койбой кырайын.\nКүчөгөн экен бул капыр\nКатылып кирген капырды,\nӨзү тийген баатырды\nБээжинге чейин кубайын.\nАлтайдагы капырды\nКаңгайга айдап тыгайын,\nКаңгайда кара манжуусун\nБээжинге айдап тыгайын.\nБул кызыкты кылбасам,\nТак ушинтип кырбасам,\nТуубай туна чөгөйүн\nТирүү жүрбөй өлөйүн.\nКызыккан экен бул кытай\nКыргындашып көрөйүн,\nӨзү тийген капырды,\nКадимки Кочку баатырды\nЖылкымды тийип алгыдай,\nБузукту мурда салгыдай,\nАбийири жок капырдын\nАлтынын талап алдымбы?\nАртык доого калдымбы?\nЭр Эсенкан кан менен\nЧийишейин сызыкты,\nОюна койсом бул кытай\nАйдай качат малымды,\nТутанып өлгөн бул чочко\nКойбойт экен жанымды,\nОюна койсом бул кытай\nБаштайт экен кызыкты,\nСалат экен кыргызга\nКиши көрбөс бузукту."
  },
  {
    "id": "329",
    "text": "Оюна койсом бул кытай\nБаштайт экен кызыкты,\nСалат экен кыргызга\nКиши көрбөс бузукту.\nКара курттай быжырап,\nӨнгөн кытай экен го,\nСоюп, талап, зордуктап,\nКөнгөн кытай экен го,\nКайран башым барында\nКалкымды кантип берейин,\nКадыр Алда колдосо,\nКайнап жаткан кытайга"
  },
  {
    "id": "330",
    "text": "Кармалашып көрөйүн.\nАйза кармап топ бузуп,\nАжал жетсе окко учуп:\n«Тобокел» - деп, бел байлап,\nТуу кармашып турушуп,\nТууган үчүн ит менен\nТурбай кирип урушуп,\nКыргынды кызык салам - деп,\nКытай алган жылкымды\nАжыратып алам», - деп,\nАк күбөнү жамынып\nКөрчү болсоң Манасты\nАк жолборстой чамынып.\nАк күбөнү кийиптир\nТоручаарды миниптир,\nӨрттөй көзү жайнаптыр,\nКан ичмеси кармаптыр,\nКаалгадай кашка тиш,\nКалайыктан башка тиш -\nКашкайып чыгып алыптыр,\nАчуусу келип бөлүнүп,\nАр мүчөсүн карасаң,\nАрслан сындуу көрүнүп.\nКаарланып каркыбар\nСөлөкөтү-сөлбөтү,\nАтка минген келбети\nКараса көзгө көрүнүп,\nМиң кишидей көрүнүп,\nАдам, Шай колдогон кабылан,\nАлты шердин кенжеси\nАлданын сүйгөн мендеси -\nТелегейи тең ошол,\nШай колдогон шер ошол.\nИчин карап отурсаң,\nЖер жүзүнөн кең ошол\nБеттешкен тирүү калбаган,\nБет алып адам барбаган,\nБелгилүү шердин бири ошол,\nБерен Манас шер ошол.\nКолдогону бир тогуз,"
  },
  {
    "id": "331",
    "text": "Бет алып адам барбаган,\nБелгилүү шердин бири ошол,\nБерен Манас шер ошол.\nКолдогону бир тогуз,\nОшол күнү Манасты\nКолдоп алган кези экен.\nКара чаар кабылан\nЖоону көздөй бет алса\nКапталында чамынып,\nЧолок көк жал арслан\nЖолдош болуп баатырга,\nАрт жагында чамынган."
  },
  {
    "id": "332",
    "text": "Кырк чилтен, Кызыр Ныязы\nЖолдош болуп баатырга\nСүрөөн салып жабылып,\nСүрөөн салып Манаска\nМенде азар салгысыз,\nБеттешип кирип кабылган\nӨлбөй аман калгысыз,\nТелегейи тең экен,\nИчин карап отурсаң\nЖер жүзүнөн кең экен.\nТаалайын артык жараткан\nКанкор Манас шер экен,\nКалык кармап, журт билген\nЗардал сыны бар экен,\nКалк айдап, журт билген\nБалбандык сыны бар экен.\nЖер жүзүнө калайман\nСалчу сыны көрүнөт,\nЖеке кирип талкалап,\nЖети капка Бээжинди\nАлчу сыны көрүнөт.\nКаарланып аттанат,\nАрсландын өзүнө\nАжалдуу киши капталат.\nТүрүн көрсөң баатырдын\nТемирден салган коргондой,\nКочку турмак, катылса\nЭсенкан аман болбостой.\nКабагы бийик, заары күч,\nКатылганды кылат түз.\nЖалаяк ооз, жар кабак,\nМайлаган буудай жүздөнгөн,\nКүүгүм туман көздөнгөн,\nЖакып байдын жаш Манас\nЖеткилең белин курчанып,\nТоручаар санга бир салып,\nСыр найзаны колго алып,\nКаарланып бакырып,\nАрт жагынан кырк бала"
  },
  {
    "id": "333",
    "text": "Торучаар санга бир салып,\nСыр найзаны колго алып,\nКаарланып бакырып,\nАрт жагынан кырк бала\n«Манастап» ураан чакырып,\nЖолсуз жерге жол салып,\nКыраан Манас кабылан\nКочку баштап ошондо\nЖети жүзгө кол салып,\nОрто жерин зор Манас,\nОн экиде кези экен,\nОюп келип берди эле.\nКыл ортосун кырк бала"
  },
  {
    "id": "334",
    "text": "Камап келип берди эле.\nОрто жерин ойронуң\nОюп чыгып баратат,\nАстындагы Торучаар\nАйкай укса бөлүнүп,\nЧуу чыкканда жаныбар\nТулпарлык сыны көрүнүп,\nАйкай укса шашпаган,\nАйдын караңгысында\nБир изин ката баспаган,\nЧуу укканда бөлүнүп,\nАстындагы Торучаар\nТулпарлык сыны көрүнөт.\nЧуркаганда кара жер\nКат-катынан бөлүнүп,\nТайгылган жок бийиктен,\nТакыр жери кем эмес,\nТашка баскан кийиктен.\nКагышка минсе камсыкпай,\nЧабышка минсе чарчабай,\nОорукка минсе оорунбай,\nКетмен туяк, кең соору\nКенен жердин тулпары,\nКара байыр казанат,\nКалбыр өпкө, жез билек\nМанас кандын Торучаар\nЭэленип, жулкунуп\nКагышка кирип барганда\nЭри өлгөндөй булкунуп,\nБаскан ташы быркырап,\nЖолум үйдөй чоң даңкан\nЖолборс Манас көк жалдын\nТөбөсүндө чыркырап,\nКойдой эти бөлүнүп,\nКоёндой жону түзөлүп,\nАраандай оозу ачылып,\nКан аралаш ак көбүк\nОмуроого чачылып,\nЭэлендирип, жулкунтуп,\nЭр Манас кирди кагышка\nТоручаар менен жулкунтуп."
  },
  {
    "id": "335",
    "text": "Омуроого чачылып,\nЭэлендирип, жулкунтуп,\nЭр Манас кирди кагышка\nТоручаар менен жулкунтуп.\nКомокойлуу сыр найза\nКолойтуп өйдө аштады,\nКойгулашкан душмандан\nКоркуп колтук ачпады,\nКойгулашкан адамды\nКоёндой жерге таптады.\nАйзасын канга чыктады,"
  },
  {
    "id": "336",
    "text": "Атышка келген балбанды\nКоёндой жерге ыктады:\nЖылкы тийип калганда,\nА деп айгай салганда\nЖети жүз эле балбаны,\nАйгайлап колду салганда\nЭчтемеси калбады.\nОйкуп Манас кол салса,\nОн эки балбан сулады.\nБаданачан балбаны\nӨлүп жатат сырайып,\nКүймө кийген балбаны\nӨлүп жатат тырайып,\nБелгилүү өлүп, жан өлүп,\nЖети жүз экен балбаны\nКездешкендин баары өлүп,\nБузуктун баары тыйылып,\nЖылкынын баары жыйылып,\nОйрон Манас кабылан\nОйкуп-ойкуп кеткенде\nОн эки балбан сырайып.\nОйрон колду салганда,\nБет алгандын баарысы\nАттан түшөт сырайып,\nАйта-буйта дегиче,\nАчып көздү жумгуча,\nКалайманды баштады,\nЖети жүз экен балбаны\nЖетик Манас канкоруң\nЖетип кырып таштады.\nБалбан эри Кочкусу\nБир дүмөктү салууга,\nЖаш Манасты саюуга,\nАңгемени салууга,\nОю кетти кызыталак\nЭсенкандын алдына\nМанасты байлап барууга.\nЧылгый ичи өрт жанып,\nЧын найзаны колго алып,\nЧын жээрдени бир салып,\nКаарланып бакырып,"
  },
  {
    "id": "337",
    "text": "Чылгый ичи өрт жанып,\nЧын найзаны колго алып,\nЧын жээрдени бир салып,\nКаарланып бакырып,\n«Мөндүлөп» ураан чакырып,\nКөк күбө тону көрүнүп,\nКөргөндүн көөнү бөлүнүп,\nКаарланса капырың\nАла-Тоодой көрүнүп.\nОшол келген Кочкунун\nЖан казандай башы бар,"
  },
  {
    "id": "338",
    "text": "Жаткан иттей кашы бар,\nМурутуна караса\nӨтөккө чыккан чалкандай,\nКанжасынын кирин көр,\nБалдар көөлөп жеген талкандай,\nАркасында айдары\nАйгыр аттын жалындай,\nБалбан Кочку эр экен,\nЭсенкандын алдынан:\n«Манасты байлап келем», - деп,\nКезенип чыккан кези экен.\nА дагы алышканды койбогон,\nБир чочконун этине\nБир жегенде тойбогон,\nАтка оюнчу, жөө күлүк,\nАрдакталуу чоң балбан\nКөзү көрдүн оозундай,\nКөрүнгөндү соргудай,\nМурунунун таноосу\nБурулуш жылга буткулдай,\nКезиккенди ал Кочку\nЖөн эле аты менен жуткандай.\nБул Кочкунун жайын сураба\nМиң балбандык түрү бар,\nМуну эңкейтип менде алабы?\nБуга кез болгон тирүү калабы?\nМунун атасы кытай долусу,\nАдам тилин билбеген\nАйбанга чалыш доңузу,\nАчууланып Манаска\nКаарланып барбайып,\nЧоңдугу тоодой дардайып:\n«Он экиге келипсиң,\nСексен Манас болсоң да\nБүгүн менден өлүпсүң.\nТүбүңө чогуу жетемин,\nБай Жакып атаң баш кылып,\nБаарыңды байлап кетемин,"
  },
  {
    "id": "339",
    "text": "Бүгүн менден өлүпсүң.\nТүбүңө чогуу жетемин,\nБай Жакып атаң баш кылып,\nБаарыңды байлап кетемин,\nТүп көтөрө куу бурут,\nТүбүңө чогуу жетемин.\nОйноп койсо, сен бурут,\nКаарлуу дүмөк баштадың,\nЖети жүз эле балбаным\nТакыр кырып таштадың.\nКаарым келди, какайдым,\nКазыр жетем түбүңө,\nАлтайдан тием көчүңдү,\nКызыталак, куу бурут,"
  },
  {
    "id": "340",
    "text": "Азыр алам өчүмдү,\nКырк беш жаның болсо да\nКызыталагым, койбоймун».\nКаарланып, күпүлдөп,\nКайраттанып капырга\nЖер айрылып дүпүлдөп,\nЖекеге чыкты эр Кочку,\nТөбө чачы сексейип,\nКайраттанып чамынып,\nКол салууга Манаска\nКочку турду камынып,\nОшол кезде Манас кан\nТаалайы артык жаралган,\nТоручаар санга бир салып:\n«Тобокел» - деп, кырааның\nСыр найзаны колго алып,\nБели артында бекчейип,\nКабыргасы бириндеп,\nКараса көңүл бөлүнүп,\nКаарланган канкордун\nКан ичер чагы көрүнүп,\nЖетик Манас көк жалың\nЖебеден мурун жетти эле,\nЖеткен жерден Кочкуну\nКөмө коюп өттү эле,\nҮзөңгүдөн бут тайып,\nТоо ураган эмедей\nАттан кулап түштү эми.\nАкбалтай менен бай Жакып\nАрага түшүп калганы,\nАтасы Жакып муну айтат:\n«Жалгыз уулум, Манас кан,\nКаарды катуу баштадың,\nКаран түн, мүшкүл чыр салып,\nКалмактын Кочку балбанын\nТакыр союп таштадың.\nКалың каздың оруңду,\nКайнатмак болдуң шоруңду,\nКөргөзмөк болдуң, кулунум,"
  },
  {
    "id": "341",
    "text": "Такыр союп таштадың.\nКалың каздың оруңду,\nКайнатмак болдуң шоруңду,\nКөргөзмөк болдуң, кулунум,\nКиши көргүс сонунду.\nАлтайга келдим айдалып,\nАйламды таппай сандалып,\nАйла кетип каңгырып,\nАзып келдик тыяктан.\nКөп кыргыз журттан айрылып,\nТүшүп кетип тереңге,\nАтадан сегиз уул элек\nБирөөбүз кеттик Эйренге."
  },
  {
    "id": "342",
    "text": "Алтай да бизге жер эле,\nМанжуу, калмак аралаш\nУшул журт бизге эл эле,\nОрдолуу журтка катылып,\nЧечтирмек болдуң тонумду,\nСалмак болдуң башыма\nТентек чыгып, кулунум,\nКиши кылбас сонунду,\nМуну укканда, кулунум,\nКара калмак, манжуу журт\nКазат экен орумду.\n«Уулуң тентек чыкты», - деп\nКайнатат экен шорумду,\nТалатмак болдуң үбүмдү,\nТентек чыгып, чунайгыр,\nТүгөтмөк болдуң түгүмдү.\nЭми кытай алат коюмду,\nТүгөтөт экен бу кытай\nКапкайдагы оюмду».\nКейип Жакып турганда,\nАкбалтай кирди күүлөнүп,\nБай Жакыпка сүйлөнүп:\n«Кейибе, Жакып, жөнү жок\nКейиген адам оңобу,\nУшул сенин кейишиң жакшы болобу!\nАжалы жеткен өлбөйбү,\nАлданын башка чийгенин\nЧиркин, бул баш көрбөйбү!\nЭселек Жакып, не дейсиң,\nЭркек балаң шок болсун,\nШок болбосо ал бала\nТуулгуча жок болсун,\nЭркек балаң эр болсун,\nЭр болбосо ал бала\nТуулбай кара жер болсун,\nТалаага салган ордо бар,\nКочкудан колго түшүргөн,\nЖети жүз тулпар олжо бар,"
  },
  {
    "id": "343",
    "text": "Талаага салган ордо бар,\nКочкудан колго түшүргөн,\nЖети жүз тулпар олжо бар,\nОлжого бүгүн туналык,\nТак жети жүз тулпарды\nБөлүп олжо кылалык».\nАкбалтай айтып ар кыл сөз,\nАйтып оозун жыйганча,\nКабылан Манас чамынып,\nКалайманды салганы,\nАстыңкы Кочку балбандын\nБашын кесип алганы.\nЖети жүз экен тулпары"
  },
  {
    "id": "344",
    "text": "Олжо кылып келгени,\nАта уулуна кылдай тең\nОлжодон түшкөн тулпарды\nТакыр бөлүп бергени.\nЭбин тапкан кээ бирөө\nОлжого тулпар мал алып,\nЭң жаманы кыргыздын\nКызыл алтын, зер алып:\n«Кымбат тууган Манасты\nАман-эсен койсун, - деп,\nКейибе, Жакып, бул ишке,\nКөк жал Манас шер ушул,\nАман болсо карап тур,\nКүптүңдү чечер шер ушул,\nКүрдөлүү чечен эр ушул.\nҮзүлгөнүң улоочу\nЧачылганың жыйноочу,\nӨчкөн отуң тамызат,\nАман болсо бул бала\nӨлгөн жаның тиргизет.\nКайнаган манжуу, капырдан\nСурагын сурап, кан болот,\nАман болсо көрөрсүң\nМуну менен сумсайган киши\nжай болот.\nКырк үйлүү кыргыз бул журтту\n«Күн көрсүн» деген бул экен,\nКүйүккөн жүрөк басуучу,\nУмачтай көздү ачуучу,\nАстыга салса акжолтой,\nАйдап жүрсө сан колдой,\nКойчу, бай Жакыбым,\nАчылган артың жабылды,\nМанасты берди жараткан,\nАбийир эми табылды.\nБерекеси белестей\nБел эмеспи бул балаң,\nБелге таңуу чын көк жал\nШер эмеспи бул балаң.\nАман болсо Манасың"
  },
  {
    "id": "345",
    "text": "Бел эмеспи бул балаң,\nБелге таңуу чын көк жал\nШер эмеспи бул балаң.\nАман болсо Манасың\nКүрдөөндү тапчу шер болот,\nАман болсо Манасың\nКүлкүңдү тапчу шер болот.\nТуурдугуң май кылат,\nТуураланба, бай Жакып,\nТуура кудай берди го,\nСени туш-туш жерге кан кылат.\nКерегеңди май кылат,"
  },
  {
    "id": "346",
    "text": "Кейибегин, бай Жакып,\nСени кез болгон жерге кан кылат.\nСенин санааңды жетик болтурат,\nСайышкан жерден олжо алып,\nСандыгыңдын баарысын\nСары алтын мүлккө толтурат.\nКөңүлүң менен болтурат,\nКөмүркөйүң баарысын\nКөк күмүш мүлккө толтурат.\nАман болсо бул Манас\nДобул келсе жел тийгис,\nБулуң токой, чер болот,\nДоочу келсе мал бергис,\nКара көк жал эр болот.\nКырк үйлүү кыргыз эл элек,\nКалыктан зарлап бөлүнгөн,\nКараан кылып отурам,\nОшол кыргыздай Манас көрүнөт.\nКайгырасың жөнү жок:\n«Балам тентек чыкты», - деп,\nКайгы төлөө болобу?\nКайгыланба, бай Жакып,\nӨлүмдөн корккон оңобу?\nМанастын тапкан олжосун\nКырк түтүн бөлүп алалык,\nЭртең ажал келгенче,\nСемирип-сергип алалык!\nЖараткандын чийгенин\nТөбөгө келсе көрөлүк,\nЖалгыз Манас уул үчүн\nКалың какан, кытайга\nКурмандык болуп өлөлүк,\nКулжуңдаба, бай Жакып,\nБүткүл малды чачалык,\nМедер кылып Манасты\nКыргызды көздөй качалык!\nБул Алтайга турганда"
  },
  {
    "id": "347",
    "text": "Бүткүл малды чачалык,\nМедер кылып Манасты\nКыргызды көздөй качалык!\nБул Алтайга турганда\nНе мураска жетебиз,\nМедер кылып Манасты\nЖүр, кыргызга кетелик!\nКырк үйлүү кыргыз журт элек,\nТирик эмес, өлүү элек,\nӨлгөн жандын бири элек,\nКайнап жаткан капырдын\nОртосунда турабыз,\nКай жерде биз тирүү элек?»\nАкбалтай айтып кыйла сөз,\nКырк үйлүү кыргыз чогулуп,"
  },
  {
    "id": "348",
    "text": "Медер кылып Манасты\nКочкорун биттеп, ирик кылып,\nКоюнун баарын түрк кылып,\nБукасын биттеп, уй кылып,\nАйгырын биттеп, ат кылып,\nБуурасын биттеп, бой кылып,\nКайран кыргыз ошентип,\nКача турган ой кылып,\nКудуретке жалынып,\nКымбат журтту табууга\nКайран кыргыз камынып.\nЖети жүз балбан, эр Кочку\nБаары катар өлгөндө,\nКөп дүйнөсүн чачканда,\nКытайлардан Тагылык\nКечээ, Эсенкан көздөй качканда\nКөктөн жылдыз тутулуп,\nКөрбөй Манас калганы.\nТагылык качып кутулуп,\nАшып-шашып жол жүрүп,\nАрада эчен мол жүрүп,\nАлтын түркүк чатырга,\nЭр Эсенкан баатырга,\nКапкасы темир ордого,\nЭр Эсенкан баатырдын\nБадышалык коргонго\nТегереги чынар бак,\nБул чынардын ортосу\nЭсенкандын алтын так,\nКөрсө кумар канылуу,\nТүрлүү-түрлүү килемден\nАлтымышы салынуу,\nАл килемдин кызыгы -\nКырк жыл сууга чыласа\nКыярып чети оңгусуз,\nСексен жыл сууга таштаса\nСерпилик чирип болгусуз.\nСейил курган багында,\nОтуруптур Эсенкан\nБадышалык тагында."
  },
  {
    "id": "349",
    "text": "Серпилик чирип болгусуз.\nСейил курган багында,\nОтуруптур Эсенкан\nБадышалык тагында.\nЭсенкандын жанында\nШуру отогот, маржан таш,\nЛуң-туңдун каны аралаш,\nКарапчысын калдайткан\nКан сонуну ошо жерде.\nКүрмөчөсүн күлдүйтүп,\nКүчтүү балбан дагы бар,\nАдам башын чабуучу"
  },
  {
    "id": "350",
    "text": "Кылыччаны кошо бар,\nБалтачаны балбаны\nКаркыбар кандын жанында\nДаяр болуп калганы.\nКериги бар, били бар,\nКез келгенди соо койбой\nСоюп иймей жини бар,\nБалтаны алган баатыр бар,\nКаны буйрук кылганда\nЖөн эле калайман салчу капыр бар.\nБалбаны бар, алпы бар,\nБардыгерди жыйнаган\nБадыша экен Эсенкан\nБар келүүчү байдадан\nЖыйнаган экен каркыбар.\nЭсенкандын алдында,\nКире турган эшикте\nКырк аркан бойлуу ору бар,\nКырк желдети дагы бар,\nАнда алтымыш дөөсү байлалуу,\nКаны буйрук кылганда\nАдамдын чыгат далдалы.\nАжайыпка алдырган,\nКапкасынын оозунда\nКылыч тумшук били бар,\nДоор кыямат болгуча\nАлдырбоочу түрү бар.\n«Айт!» - дегенде жабылган\nЖелдеттери жетимиш,\nАдамдын мурду-кулагын\nТумар кылып тагынган.\nКытайлардан Тагылык\nКыйкырып, качып барганы,\nТаазим кылып жүгүнүп,\nКайран жандан түңүлүп,\nКайран Манас канкордун\nКабарын айта салганы:\n«Астыңа келген арызчыбыз,\nАй, таксыр, сенин астыңа"
  },
  {
    "id": "351",
    "text": "Кайран Манас канкордун\nКабарын айта салганы:\n«Астыңа келген арызчыбыз,\nАй, таксыр, сенин астыңа\nАрыз айтуучу датчыбыз,\nБаашалыктай мал союп,\nУулуна «Жинди» ат коюп,\nӨзү бурут бул Жакып,\nӨткөрө канкор баласын\nКаткан экен бул бурут.\nКочку баштап, жети жүз\nКан буйругун айтканда,\nБуудандын оозун бурганда,"
  },
  {
    "id": "352",
    "text": "Эсенкандын кабары\nЧын ушундай болду», - деп,\nКабар айтып турганда\nКалайманды баштады,\nЭр Кочкуну баш кылып,\nЖети жүздөй балбанды\nТакыр кырып таштады.\nАйдардын баарын жүн кылды,\nАдамдын баарын жок кылды.\nКочкуларды коройтуп,\nБалбандардын баарысын\nКырып салды соройтуп,\nКыйыны Кочку кан өлдү,\nКаарды катуу баштады,\nКаран күн бурут көрүнөт,\nБалбанды кырып таштады.\nМайлаган буудай жүздөнгөн,\nКүүгүм туман көздөнгөн,\nЖалаяк ооз, жар кабак\nЖан коёр адам көрүнбөйт.\nЭңчегей бойлуу, кең далы\nЭрге ылайык шер экен,\nКамынып кармап албасаң,\nЗынданыңа салбасаң,\nӨлтүрүп башын албасаң,\nТындым кылып салбасаң,\nТалкалап кырат алпыңды,\nАман болсо көрөрсүң,\nТаксыр, Сенин талкандай чалат калкыңды.\nУлук экен, шер экен,\nУйпаланган буруттун\nУулу Манас эр экен.\nОн экиге келиптир,\nЖашы он сегизге келгенде\nБуурсунду бурдурбайт,\nАман болсо көрөрсүң\nЧынмачынды, Бээжинди\nКайнап жаткан элиңди\nБул Бээжинге тургузбайт,"
  },
  {
    "id": "353",
    "text": "Аман болсо көрөрсүң\nЧынмачынды, Бээжинди\nКайнап жаткан элиңди\nБул Бээжинге тургузбайт,\nТалкан кылат бутуңду,\nКаным, Сенин тазалап кырат журтуңду.\nМанастын түрүн карасаң\nКынсыз кылыч байланган,\nКайра жаачу булуттай\nКаары бетине айланган,\nКомокойлуу сыр найза\nКолойтуп бийик аштаган,\nӨзү коркуп колтук ачпаган,"
  },
  {
    "id": "354",
    "text": "Койгулашкан адамды\nКоёндой жерге таптаган,\nБилеги жоон, таш жүрөк\nӨзү бил мүчөлүү бадирек.\nСебилдүүсү сексен төрт,\nАнын серп алган жагы кызыл өрт,\nАлдап жүрүп ал бурут\nАлтайга келип туулган,\nКапкара көк жал жалы бар,\nКаканчыдан Бээжинге\nКалайман салар алы бар,\nМунун жүргөнүнөн жан чыгат,\nМунун добушунан жан чыгат.\nБашкы жагың Бакбурчун,\nМаңдай жагың Каканчын,\nУлукту Дыңшаң кентиңди\nКесип келдик мынчаны,\nБекер туулган жан эмес,\nБекер турчу бала эмес,\nЗорлугу тоонун теңиндей,\nКармашкандын баарысын\nКаарланып жегидей.\nСупатын көрдүм сур жолборс,\nБул бурут өңдүү жан болбос,\nАйкырып айза сунганда\nАрслан сыны көрүнөт,\nАдамдан мындай көрбөдүм,\nТаксыр, сенин алдыңа\nАраң качып келгеним.\nКөрдүм мындай балбанды,\nКөзүм көрдү, таксырым,\nБарганга кыргын салганын.\nБай Жакыптын жылкысын\nБаарын тийип алганда,\nТоручаардай ат минип,\nКазып көрдү ойгону,\nБаргандардын баарысын\nБирөөн койбой сойгону."
  },
  {
    "id": "355",
    "text": "Торучаардай ат минип,\nКазып көрдү ойгону,\nБаргандардын баарысын\nБирөөн койбой сойгону.\nАтын олжо кылыптыр,\nОлжого бурут тунуптур.\nБөлөгүн айтып нетейин,\nКаным, какшап отуруп,\nКай мураска жетейин.\nТуула электе өрттөнгүр\nДаңзаңызга чийилген,\nКанкор бурут өзү экен,\nОн экиге илинип,"
  },
  {
    "id": "356",
    "text": "Чыгып калган кези экен».\n\n\n\n\nЭсенкан Жолой менен Дөңгөнү баш кылып, Манасты кармап келүүгө он\n                       миң кол аткарганы"
  },
  {
    "id": "357",
    "text": "Кытайдан балбан Тагылык,\n                   Тагылык мындай деген соң,\n                   Кара сакал Бороончу,\n                   Кытайдан сүйлөп Тагылык,\n                   Манастын дайнын укканда,\n                   Айласы кетти таптакыр,\n                   Кайнап аткан көп улук.\n                   Манкушта алп, Дөөдүр алп,\n                   Кайчы кулак Каман алп,\n                   Караса канча жандар бар,\n                   Эсенкандын алдында\n                   Эл бийлеген кандар бар.\n                   Айзакерден ыктуулар,\n                   Жоонун айласын билген мыктуулар,\n                   Манастын атын укканда\n                   Баары катар зирилдеп,\n                   Бадышасы экен Эсенкан\n                   Эми турду күрүлдөп,\n                   Ай-жаңжуң менен Күн-жаңжуң\n                   Акылдаш экен бул экөө\n                   Кан Эсенкан канетсин,"
  },
  {
    "id": "358",
    "text": "Акылдаш экен бул экөө\n                   Кан Эсенкан канетсин,\n                   Каарланып чамынып,\n                   Калайманды баштады.\n                   Айкырса элден жан чыкты,\n                   Көк арсландай күүлөнүп,\n                   Улук экен Эсенкан\n                   Учмактуу элге сүйлөнүп,\n                   Каарды катуу баштады,\n                   Кыйкырыгы таш жарып,\n                   Ошол турган балбанды\n                   Кырып ийе таштады:\n                   «Улугуң бар, каның бар,\n                   Ушунча журт баарың бар,\n                   Болбос уулду: «Манас» - деп,\n                   Азапты неге баштадың?\n                   Атайы сынчы жиберсем,\n                   Кызыталак бурутка\n                   Манасты неге таштадың?\n                   Көзү ачыктуу сынчың бар,"
  },
  {
    "id": "359",
    "text": "Ажайыптан окуган\nБилгичиң бар, карың бар,\nАлты айчылык азапка\nАзыр тиктеп берүүчү\nБилимдүүнүн баары бар,\nОрдо күткөн кандарың,\nАлты айчылык азапты\nАзыр билчү жандарың,\nАжайыптан окуган\nКүрмө кийген күчтүүдөн,\nКүрсүлдөгөн жандарым,\nКанкорду таап кел десе,\nКара күчкө таптым - деп,\nКаканчынын канына\nКалп айтканың кантейин!»\nЗыйкырчысын чакырып,\nМунарга жарык жагылып,\nКоңгуроо бекем кагылып,\nКабар салып Тагылык,\nКан Эсендин алдына\nКайнап кетти көп улук.\nУлугу кайнап келгени,\nКалайманды баштады,\nЭсенкандын каарынан\nЧогулушкан көп улук\nКырылып кете таштады.\nАярлардын башчысы,\nДөөсү Дөңгө чоң балбан.\n«Бээжиндеги отогот,\nЖакасы - алтын, жеңи - жез,\nАтышка кийсе - ок өтпөс\nКийбей барган экенсиң,\nКебетесин-кешпирин\nАйбанга чалыш, балбаным,\nБилбей барган экенсиң!\nАйттым эле мен бая,\nУкпадың беле сен бая,\nАты Манас, аты улук\nБул ааламды кырчу макулук.\nАйтпадым беле мен бая,\nУкпадың беле сен бая,"
  },
  {
    "id": "360",
    "text": "Аты Манас, аты улук\nБул ааламды кырчу макулук.\nАйтпадым беле мен бая,\nУкпадың беле сен бая,\nДушман канкор буруттан,\nОшол бурут деген журттан,\nӨрттөнүп кеткен ал журттан,\nӨзү ислам дининде,\nБизге душман зилинде,\nОшондон Манас туулат,\nМанастын түрү мындай - деп,"
  },
  {
    "id": "361",
    "text": "Айтпадым беле мен бая.\nОшо кутуруп өлгөн буруттун,\nОшол бурут деген журттун,\nОшондон тууган Манастын\nСөлөкөтү, сөлбөтү,\nТирүү жүргөн келбети,\nКулагы учу тешилүү,\nАнын сүрүнөтү кесилүү,\nКөргөндө далай бышмана,\nБар мүчөсү ушундай\nБайгамбар сындуу бышмана.\nЖышанын айтып таба албай\nКапыя калган экенсиң,\nКалың казып орумду,\nЖумшасам таап келе албай,\nКызыталак аярлар,\nБараадан келген экенсиң.\nБаарың катар калп айтып,\nТалаадан келген экенсиң.\nКызыталак аярлар,\nКазыптырсың орумду,\nКайнатып койгон экенсиң\nКапкайдагы шорумду.\n«Манасты таап келдим», - деп,\nКара жолтой аярлар,\nКалп айтканың кантейин!\nМурун уктуң кебимди,\nКапилет баштап, калп айтып,\nКызыталак аярлар:\n«Кыйынды таап келдим», - деп,\nАртык жалган кебиңди\nАшырганың кантейин!\nЖок немени: «Манас» - деп,\nСенин жашырганың кантейин!\nЖалынсаң укпайм кебиңди,\nКарап тургун, балбандар,\nЖалпы чукуйм көзүңдү!\nКан Эсенкан чамынып,"
  },
  {
    "id": "362",
    "text": "Жалынсаң укпайм кебиңди,\nКарап тургун, балбандар,\nЖалпы чукуйм көзүңдү!\nКан Эсенкан чамынып,\nКайыптан ачуу табылып,\nКалайманды баштады,\nАярлардан так кыркын\nТакыр кырып таштады.\nКан алдында чоң майдан,\nЧоң майданга алдырды,\nАл майдандын ортого\nЧын эсебин таптырды.\n«Канга бекер айткан», - деп,\nТакыр кырып таштады."
  },
  {
    "id": "363",
    "text": "Каарланып бакырып,\nКанына жакын чакырып:\n«Айзакерден эриң кел,\nЖоонун айласын билген шериң кел,\nАйзакерден ыктууң кел,\nЖоонун айласын билген мыктууң кел!\nКара мылтык карс этсе,\nКачпай турган мыктууң кел,\nЧогол мылтык чорт этсе,\nЧочубаган эриң кел,\nКылычың кыйла учтууң кел,\nАйбалта чапчу эриң кел,\nКыйшаңдабай бурутка\nКыргынды кызык салчууң кел,\nКызыталак буруттун\nКүчтүүлөрүн байлап кел,\nКүчсүздөрүн жайлап кел.\nЭрендерин чогултуп,\nКурмандыкка чалып кел,\nЖол үстүнө сүйрөтүп,\nДаңгыттарга жарып кел.\nОн экиде канкору\nМанас тийсе колуңа,\nӨлтүрбөстөн житирбей,\nТирүү кармап алып кел!\nКызыкка кыйла каналы,\nКызыталак канкорду\nКыздарга айгыр салалы.\nМанастан эркек төрөсө\nАлтын таажым кийгизип,\nАмыз кылбай, кеп кылбай,\nАлтын такка мингизип,\nАндан тууган баланы\nКан көтөрүп алалык.\nКармай албай калсаңар\nКаарды катуу көрөсүң,\nКарыпчынды калдайтып,\nКандарыңдын баарысы\nКак Манастан өлөсүң."
  },
  {
    "id": "364",
    "text": "Каарды катуу көрөсүң,\nКарыпчынды калдайтып,\nКандарыңдын баарысы\nКак Манастан өлөсүң.\nӨзү Алтайда туулган,\nАман болсо көрөрсүң,\nБээжинге салат чуулган.\nДаңзабызда катталуу,\nЭрешен тартып, эр болсо\nОшол Манас чоңоюп,\nЭр уулу менен тең болсо,\nКатылса бул баш адашат.\nЭрешен тартып эр болсо,"
  },
  {
    "id": "365",
    "text": "Эр уулу менен тең болсо,\nБул Бээжиндин кандыгын\nАман болсо талашат.\nКойбой тиет жылкыңы,\nКакайлатып кубалап,\nКырып кетет журтуңу,\nЧынмачындын Бээжинди\nЧыркыратат элиңди.\nТопон суу жүрбөс бул Бээжин\nТобу жетчү уул ошол,\nИскендер жетпес Бээжинди\nИши жетчү уул ошол.\nКайраты башка, заары күч\nКармашкан менен жан койбой,\nКатылганды кылат түз.\nЗорлугу тоонун теңиндей,\nКара жолтой ал бурут\nКатылганды жегидей.\nМанастын Манас экени\nБаары журтка билинген,\nАл Манасты тууганда:\n«Калайманды салат, - деп,\nНур төгүлгөн Бээжиндин\nКандыгын тартып алат», - деп,\nДаңзасына чийилген.\nАты Бээжин Какандын\nДаңзасына бир жеткен,\nМанас туулуп турганда\nУшул турган Бээжинге\nЗилзала жүрүп бир кеткен.\n«Манасты кармап кел» - десе,\nБар аярым жаңылып,\nБаары чала көргөнү,\nКаарым келип какайып,\nАярымдын баарысы\nБүгүн менден өлгөнү.\nКүрмө кийген күчтүүлөр,\nАйтканым кандай билип ал,\nМанасты аман жибербей,"
  },
  {
    "id": "366",
    "text": "Бүгүн менден өлгөнү.\nКүрмө кийген күчтүүлөр,\nАйтканым кандай билип ал,\nМанасты аман жибербей,\nБаары балбан, тилимди ал,\nКолуңа тийсе байлап кел.\nКырк үйлүү кыргыз кызыталак\nБаламын аты: «Жинди» - деп,\nКаткан экен куу бурут,\nАмал менен арамын\nАшырганын буруттун,\nБаламын аты: «Жинди», - деп,\nЖашырганын буруттун!"
  },
  {
    "id": "367",
    "text": "Алтайга келип кутуруп,\nЭртең Манас чоңойсо,\nЭлимди кырат жутунуп,\nЭртең Манас эр болсо,\nТулаңдуу жерди тутантат,\nТуура кырып Бээжинди\nӨлөңдүү жерге өрт коёт,\nБээжинге бизди кондурбайт,\nКызыталак ал канкор\nЧоңойчу болсо оңдурбайт.\nОңдурбаган себеби -\nЧет-Бээжинден көчүргөн\nБиздин Бээжиндик бузган көчү бар.\nЖети атасын жайладык,\nКол-аягын байладык,\nКордук салып баарысын,\nМанастын мындай өчү бар.\nДоңуз мүнөз эр Жолой,\nКарыпчылуу калдайым,\nӨрттөн кайра тартпаган\nКайран Дөңгө балбаным,\nМанасты кармап келүүгө,\nЧын колума берүүгө,\nЧындаган балбан ыктууң бар,\nЧын өлүмдөн коркпогон\nТаптооң келген темирдей,\nЗорлугуң тоонун теңиндей,\nБириң эмес, саның бар,\nАрсландай түрдөнгөн\nБалбандарым, баарың бар!\nКалмактардан кан Жолой,\nБалбандыгың башкача,\nСенин баатырдыгың бир канча,\nЖортуулга кетсең коңур күз,\nКагышкан дөңдү кылдың түз.\nКечээ чоң Кап-Тоонун бетинде,\nСуук-Төрдүн четинде"
  },
  {
    "id": "368",
    "text": "Кагышкан дөңдү кылдың түз.\nКечээ чоң Кап-Тоонун бетинде,\nСуук-Төрдүн четинде\nКалайман эрдик бир салдың,\nДөө менен салышып,\nКулагы темир Кутан алп,\nМаңдайы темир Маңкуш алп,\nКиндиги темир Китен алп,\nКарагер минген Казан алп,\nКайчы кулак Каман алп,\nКап-Тоону басып жер кылдың,\nБеш дөөнү байлап эл кылдың.\nТелегейиң тең элең,\nАнча-мынча алптарды"
  },
  {
    "id": "369",
    "text": "Байлап келчү эр элең,\nУшунчалык кытайдан\nИшенгеним сен элең.\nКара калмак уулу элең,\nКадууга салган там элең,\nЖеке башың, кайраным,\nМиң балбандык бар элең.\nЖети батман буудай жеп,\nДан жыттанган кул элең,\nЖетимиш дөөнү өлтүрүп,\nКан жыттанган уул элең,\nСегиз батман буудай жеп,\nДан жыттанган кул элең,\nСексен эрди өлтүрүп,\nКан жыттанган уул элең.\nАлышканды койбогон\nБалбан түрүң дагы бар,\nАтың Жолой, аты улук\nАдамдан сендей чыгабы,\nСендей дөө-макулук\nЧет-Бээжиндин шаарында\nСен өңдөнгөн эрим жок,\nКаканчында Бээжинде\nБай байлаган белимсиң.\n«Бет алганга жарайт» - деп,\nИшенип жүргөн эримсиң.\nТаң кашкайып сүргөндө,\nЖерге жарык киргенде,\nСупа-садык чалганда,\nТаң кашкайып калганда,\nЖети асаба түмөн кол\nЖетип жыйып алайын,\nЧынмачындан, Бээжинден,\nЧын балбанды жыяйын,\nЧубатууга салалы,\nЭренин тандап алалы.\nТаңга өлчөлүү болжош ал,\nТаамай балбан жолдош ал,\nАйласын тапсаң жайлап кел,"
  },
  {
    "id": "370",
    "text": "Эренин тандап алалы.\nТаңга өлчөлүү болжош ал,\nТаамай балбан жолдош ал,\nАйласын тапсаң жайлап кел,\nАйлалуу болсоң Манасты\nАкыры тирүү байлап кел!\nДөңгө, Жолой балбаным,\nСенин ааламга жетет жаңжалың,\nЧарпышып чамаң жете албай,\nКуру келсең сен экөөң\nКөрүнбөгүн көзүмө,\nЖолобогун өзүмө!\nМанаска чамаң жете албай,"
  },
  {
    "id": "371",
    "text": "Куру келсең, балбаным,\nКылычтап башын аламын,\nКыйшаңдатпай баарыңды\nКыргын кылып саламын!\nЧапчышып чамаң келе албай,\nКачырып ийсең Манасты\nБаарыдан жаман мүшкүл иш -\nКаздырам терең орунду\nКайнатамын, балбандар,\nКапкайдагы шоруңду!\nАзабын калың арттырам,\nАркан байлап мойнуна\nДарыгерге тарттырам,\nКылычтап башың алдырып,\nКыйла мүшкүл салдырам!\nБалбандарым, ойлогун,\nАйтканым туура кылбасаң\nБирөөңдү тирүү койбоймун!»\nДөңгө, Жолой алпы бар,\nАшкере алпын жыйнаптыр,\nАл Эсенкан каркыбар.\nДобулбас бекем кагылып,\nДобулбас үнүн укканда\nКайнап жаткан көп балбан\nЭсенканга жабылып,\nКыбыраган көп жандар\nАдам билбес сөзү бар,\nБашында жалгыз көзү бар\nМындан миңи келгени,\nМанасты байлап келгени\nЭр Дөңгөгө бергени.\nОшол берген балбаны -\nАт оюнчу, жөө күлүк,\nМендеден бөлөк түрү бар,\nКатылса салат чоң бүлүк.\nАнын ар жак жагынан\nКынжы менен байлаган,\nКатылыша кеткендин\nКылча жаны калбаган,"
  },
  {
    "id": "372",
    "text": "Анын ар жак жагынан\nКынжы менен байлаган,\nКатылыша кеткендин\nКылча жаны калбаган,\nАл балбандын ичинде\nАт оюнчу, жөө күлүк\nОрко, Керке балбаны\nБуйрук алып канынан\nКошо чыгып калганы.\nБир уруусу балбандын\nЧалма уруучу ыктуу бар,\nБир бөтөнү балбандын\nАйбалта чапчу мыктуу бар."
  },
  {
    "id": "373",
    "text": "Ал балбандын ичинде\nТемир аркан торчону,\nАдам болсо жабылып,\nТегеректеп кетүүчү\nТегиз канжар колчону,\nАйзакерден айлалуу,\nАябаган ыктуусу,\nБалбандардын баарынан\nЖолой, Дөңгө мыктуусу,\nКүрмө кийген күчтүүсү,\nБадана кийген баатыры,\nКаарланса бакырып,\nКалайман салчу капыры\nБуйрук алып канынан\nЧыкмак болду балбандар\nЧоң-Бээжинден камынып.\nКериги бар, били бар,\nКачыры бар, төөсү бар,\nКайнап жаткан капырдын\nТуш-тушунча дөөсү бар.\nМанасты кармап келүүгө,\nЧылаба Эсенканына\nТирүү кармап берүүгө,\nКозголоң түшүп кол каптап,\nАз кана эмес, мол каптап,\nКөргөндө көңүл бөлүнүп,\nЧокморлору балбандын\nЖолум үйдөй көрүнүп,\nАлбан-албан балбаны\nАскер жүрүп калганы.\nАсманга учуп топурак,\nАскер жүрүп топурап,\nАсманга учуп топурак,\nАсман ачык, жер бүркөө\nАйзанын башы кагышып,\nАдамдын башы чабышып,\nТокой болуп, сел болуп,\nТолкуган балбан эр болуп,\nТорала желек булгалап,\nДөңгө менен Чоң Жолой"
  },
  {
    "id": "374",
    "text": "Токой болуп, сел болуп,\nТолкуган балбан эр болуп,\nТорала желек булгалап,\nДөңгө менен Чоң Жолой\nАртынан түшүп кол айдап,\nКолун жыйып чогуу айдап,\nАчбуудан сындуу ат минип,\nКара калмак, манжуунун\nЭри экен кан Жолой\nКөк күбөнү жамынып,\nКөрсөң Жолой ушундай,\nКөк жолборстой чамынып,"
  },
  {
    "id": "375",
    "text": "Көөхардан топчу муштумдай,\nКөк арсландай чамынып,\nКөрсөң Дөңгө ушундай.\nОк өтпөген кек күбө,\nЭтеги жайык көк күбө,\nКары бою буладан\nБолот эгеп аралаш\nОртосуна салдырган,\nАйза менен муштаса\nАдамдын колун талдырган,\nКөрсө куба кандырган,\nМуштаса айза өтпөгөн,\nЖашыл күрмө тон кийип,\nКачыр, тулпар ат минип,\nАсманга учуп топурак,\nАскер кайнап топурап,\nБээжиндин эли козголуп,\nКол эсебин алганда\nКенен он миң кол болуп,\nАз кана эмес, мол болуп,\nЖез най үнү такылдап,\nКерней үнү бапылдап,\nЧыңыроо тартып, чуу туруп,\nДобулбасын карс уруп,\nОн башысы ороктоп,\nАйзачаны бир түрдүү\nАлды менен сороктоп,\nЖүз башчысы жүгүрүп,\nЭлүү башы, жүз башы,\nМиң башчыны көргөндө\nКайран жандан түңүлүп,\nӨзөндөн чаң буркурап,\nӨлгөн кара калмагың\nӨлөңүн айтып чуркурап,\nКалың кол каптап түйүлүп,\nКөргөн адам күйүнүп,\nАскер жүрүп кылкылдап,\nАлеңгир жаа, сыр жебе\n«Манасты байлап келгин», - деп,\nУлук экен Эсенкан"
  },
  {
    "id": "376",
    "text": "Аскер жүрүп кылкылдап,\nАлеңгир жаа, сыр жебе\n«Манасты байлап келгин», - деп,\nУлук экен Эсенкан\nЖуртуна салды аңгеме.\nБалбанынын баарысы,\nБаатыр Дөңгө карысы\nЫлашкер он миң кол алып,\nЭсенкандан эпсиз буйрук жооп алып,\nЖер жайнаган кол алып,\nЖети асаба туу салып,\nЖеткен жердин баарына"
  },
  {
    "id": "377",
    "text": "Ач айкырык чуу салып,\nДобулбас бекем кагылып,\nКол эсинен жаңылып,\nАлбан түрлүү балбаны\nТакыр каптап калганы.\nБөөт-бөөт белди ашып,\nАдыр-күдүр жер басып,\nТоңкойгон эчен тоо ашып,\nТоңурайган коо кечип,\nАянбастан жол жүрүп,\nИйри-буйру тоо басып,\nИмерилген суу кечип,\nАскер кайдан аянып,\nЖеткен экен көп аскер\nАлтайдын тоосун таянып,\nКол баштыгын сурасаң\nДөңгө менен эр Жолой.\n«Ушул жерге ылашкер\nҮч ай тыным алалык,\nКырк үйлүү кыргыз бай Жакып\nАстына элчи салалык.\nЭрен бекен, шер бекен,\nЖе кайратсыз кара жер бекен?\nКачып жүргөн коңулчу\nКырк үйлүү кыргыз эл бекен?\nКайран Дөңгө, балбаным,\nСен чыгаргын жүз киши,\nКалмактардан, Жолой кан,\nМен чыгарам жүз киши.\nЭсенкандын кырк нарга\nКыйла көөхар, сары алтын\nДорбого салып арталы,\nБурамалуу кең найды\nБурчтан салып имерип,\nАлты сартты баш кылып:\n«Соода кыл» - деп жиберип,\nА сооданын ичине\nКырмызыдан бүктөтүп,\nБалбандарга жүктөтүп,"
  },
  {
    "id": "378",
    "text": "«Соода кыл» - деп жиберип,\nА сооданын ичине\nКырмызыдан бүктөтүп,\nБалбандарга жүктөтүп,\nЭки жүз балбан эр барсын,\nОрой, чогоол тең барсын.\nКызыталак бурутка\nКамчы сүйрөп киргиле,\nЭнтеңдеген буруттун,\nАлпарган булду саткыла,\nБир нарды союп көргөзбөй,\nКызыталак Жакыптын\nЖабыгына каткыла,"
  },
  {
    "id": "379",
    "text": "Эки жүзүң чогулгун,\n                Бай Жакыпка доо кылгын.\n                «Арымды уурдап сойдуң», - деп,\n                Белгилүү чырдан курагын:\n                «Айыбы үчүн нарымдын\n                Балаң Манас бергин», - деп,\n                Айыбы үчүн сурагын.\n\n\nМанас Эсенкандын жиберген колунан эки жүз кишисин өлтүрүп,\n              төөлөрүн жүгү менен талатканы"
  },
  {
    "id": "380",
    "text": "Айыбына Манасты\n                Ошол бурут бербесе,\n                Камчы сүйрөп киргиле,\n                Кызыталак буруттун\n                Как куйкасын тилгиле.\n                Чатак кылып минткиле,\n                Кызыталак буруттун\n                Бир бокчосун тинткиле.\n                Малын талап алгыла,\n                Ал буруттун башына\n                Бир балакетти салгыла.\n                Ордосун бузуп киргиле,\n                Одураңдап баратса\n                Баса калып буруттун\n                Куйкасын каршы-терши тилгиле.\n                Төбөсүнөн баскыла,\n                Төрт түлүк малын чачкыла,\n                Айтканыңа көнбөсө,\n                Ал Манасты бербесе,\n                Түрүнүп кир билекти,\n                Күлүн сабап чаңдатып,\n                Сала киргин дүмөктү.\n                Тийип ал жылкы, бээсин\n                Жакын келсе буруттун"
  },
  {
    "id": "381",
    "text": "Тийип ал жылкы, бээсин\n                Жакын келсе буруттун\n                Жайната мушта мээсин.\n                Үбүн талап алгыла,\n                Үйүнө шумдук салгыла.\n                Малын талап алгыла,\n                Башына кыргын салгыла!\n                Аяган Манас баласын\n                Азыр байлап алгыла,\n                Бир кыйшыгын тапкыла,\n                Бардыгер жинин каккыла,\n                Сан карасын алгыла,\n                Кызыталак бурутка\n                Заман акыр салгыла!"
  },
  {
    "id": "382",
    "text": "Кайраттуусун кыргыла,\nКызыталак бурутка\nБир бүлүктү кылгыла.\nАдыраңдап кеп айтса\nБалакетти салгыла.\n«Ууру кылдың бурут», - деп,\nМалын талап алгыла.\n«Уурубуз мына таптык», - деп,\nМанасты байлап алгыла,\nБир кыйшыгын тапкыла,\nКызыталак буруттун\nКапкайда жинин каккыла», -\nДеп, ошентип эр Жолой,\nБаатыр Дөңгө баш болуп,\nЭки жүзүн каалады,\nЭки жүзгө башчы - деп,\nЧоң Дөөдүрүн шайлады.\nЭсенкандын казыналык кырк нарга\nАлтын, күмүш, дилде артып,\nСоода кылып жол жүрүп,\nЭптеп кыңыр табууга,\nЭптеп кыргыз чабууга,\nАлтай жолун төтөлөп,\nАрт жагында эки жүздөй балбаны,\nАлты сарт чыкты бечара\nКырк нарды коштоп жетелеп,\nАркасынан балбаны.\nБалбандардын алганы -\nАйбалта, кылыч, добулбас,\nКайраты мыктуу балбандын\nТүрүн көрсөң ыраак кач!\nБалбандары бир башка,\nБаары баатыр көй кашка,\nЧоңдугу билдей алпы бар,\nКепти ордуна токтотуп,\nКелген экен каркыбар.\nЭки жүздүн баатыры -\nЭсепсиз Дөөдүр капыры"
  },
  {
    "id": "383",
    "text": "Кепти ордуна токтотуп,\nКелген экен каркыбар.\nЭки жүздүн баатыры -\nЭсепсиз Дөөдүр капыры\nАлайса көзү чолпондой,\nКулагын көрсөң калкандай\nМурутуна карасаң -\nӨтөккө чыккан чалкандай,\nЧоңдугу тоонун сеңирдей,\nКырк үйлүү кыргыз Жакыпты\nМунун жалгызы кирсе жегидей.\nОшол кезде Манас кан\nТоручаары шайлалуу,\nОшол кезде Манастын"
  },
  {
    "id": "384",
    "text": "Кермеде толгон тулпар байлалуу,\nЭриксе элик атыптыр,\nЭрикпесе зор Манас\nЭлкин ойноп жатыптыр.\nТаң-тамаша оюнга\nБатып жаткан кези экен,\nКырк таман чийип ордону\nАтып жаткан кези экен.\nКырктан, кырктан байталды\nБайгесине сайышып,\nУтканы союп алышып,\nТүштүгүнө тай союп,\nТүндүгүндө бээ союп,\nКазыны кардай кемирип,\nКалмактарча кара арактан шимирип\nЧатыраш ойноп, даң салып,\nТамашалуу кызыкка\nБатып жаткан кези экен,\nОрдо салып көп оюн\nАтып жаткан кези экен.\nКызыр чалып кабылан\nБул кыйланы кылчу олуям,\nМанас, Манас болуптур,\nМанас атка конуптур,\nУлук жашын сурасаң\nОн экиге толуптур,\nТоручаарды миниптир,\nОк өтпөстү кийиптир.\nОшол кезде Манасың\nУрунарга тоо таппай,\nУрушарга жоо таппай,\nАтышарга ок таппай,\nКечерине чок таппай,\nЗың-зың этип кенебей,\nКара кытай, манжууну\nКагышарга ой кылып,\nКалган экен кабылан\nБучкагына теңебей.\nКытай кордук кылганын,\nКыйла журтун кырганын\nЭбак ойлоп билиптир."
  },
  {
    "id": "385",
    "text": "Бучкагына теңебей.\nКытай кордук кылганын,\nКыйла журтун кырганын\nЭбак ойлоп билиптир.\n«Кайнап жаткан капырга,\nКагыш кылчу баатырга,\nБир беттешип калсам, - деп,\nКыргынды кыйла салсам, - деп,\nБеренсиген манжууга\nБир беттешип калсам», - деп,\nКумар болуп жүрчү экен."
  },
  {
    "id": "386",
    "text": "Таң-тамаша оюнга\nБерен Манас батыптыр,\nСары адырмак кыраңга\nОрдо атып жатыптыр.\nОрдо аткан оюн бекери,\nЖанындагы кырк бала\nАрслан Манас жөкөрү.\nШайыр бала Чалыбай\nКырк үйлүүнүн балдардан\nЖыйып алган тамыр ай,\nЧийип койгон чийинди.\nКара баспай, ак басып,\nКыйшыгы жок так басып,\nКадамакты кадашып,\nОюн салып жатканда,\nТоорумак тооруп жатканда,\nИчке түштү зор Манас,\nЧүкө чертер чоң оюн\nИшке түштү зор Манас.\nКызыкка кыйын батканда,\nЧүкө чертип жатканда,\nЭсенкандын кырк нары\nЖүктөлгөн алтын, дилде бар,\nКырк нарыңдын астында\nКазыналык кызыл нар,\nКыйла алтын, кымбат мал,\nЖетелеген астында алты сарты бар,\nЧүкө черткен Манаска\nАр жагынан эки жүздөй балбаны\nКызматкерди шаштырды,\nАтып жаткан ордонун\nОртосун жара бастырды.\nАйбаттанып арслан:\n«Кербенчилер, соодагер,\nТаап бастыр жолуңду,\nЭл алдаган капырлар\nКөргөзөм азыр сонунду!» -\nАчууланып ал Манас\nБир чүкөнү черткени,\nЧүкө ыргыды чыркырап,"
  },
  {
    "id": "387",
    "text": "Көргөзөм азыр сонунду!» -\nАчууланып ал Манас\nБир чүкөнү черткени,\nЧүкө ыргыды чыркырап,\nЭсенкандын эки нары\nЧүкө тийген жилиги\nТалкан болду быркырап,\nКызыл нар кыйрап жыгылды.\nБалбандары күүлөндү,\nАл балбандын ичинен\nДөөдүр алпы сүйлөндү,\nБалбанды кудай урганы,"
  },
  {
    "id": "388",
    "text": "«Үттүгүңө шоодай», - деп,\nТөбө чачы үрпөйүп,\nКаарланып күүлөнүп,\nКан Манаска сүйлөнүп,\nБалтачаны жүгүрүп,\nЖанындагы кырк бала:\n«Өлдүк» - деп, жандан түңүлүп,\nКызыр чалган кан Манас\nЧиймек болду сызыкты,\nБаштамак болду бузукту,\nОн эки балбан чокморчон\nАлтымыш балбан айзачан,\nКарыпчысын калдайтып,\nКүрмөчөсүн күлдүйтүп,\nЖамгыр сындуу жаа тартып,\nМөндүр сындуу ок атып,\nЭки жүз балбан жабылды,\nМанасты кармап калууга\nТирүүлөй кармап алууга,\nОшондо Манас кабылан\nАрсландай көз жайнап,\nКан ичмеси чын кармап,\nТелегейи тең болчу,\nИчин карап отурсаң\nЖер жүзүнөн кең болчу.\nАлты шердин кенжеси,\nКудайдын сүйгөн мендеси,\nЭч ким азар салбаган\nТаалайы артык, аты улук\nКөк жалга укурук кайрар калбаган.\nБалбандарды көргөндө\nКыраан Манас арслан\nКызыкты мында салганы,\nЧокмор алып бакырып,\nОйноп-ойноп келгенде\nОн эки балбан бир өлдү.\nКаарды Манас баштады,\nАлтымышын тырайтып,\nАрслан кырып таштады."
  },
  {
    "id": "389",
    "text": "Он эки балбан бир өлдү.\nКаарды Манас баштады,\nАлтымышын тырайтып,\nАрслан кырып таштады.\nСоюлдай мойнун коржойтуп,\nКекиртегин суурду.\nКанкор шерге катылып,\nКанча балбан тырайып,\nЖолум үйдөй балбандар\nӨлүп жатты тырайып.\nТалкан чалган эмедей,\nКудай бетин салбай кал,\nКалайманды баштады,"
  },
  {
    "id": "390",
    "text": "Эки жүз экен балбаны\nЭсил Манас кабылан\nБаарын кырып таштады.\nАл балбандын ичинде\nКерик минген чоң Дөөдүр\nЧакчелекей чаң болуп,\nБашы-көзүн карасаң\nКызыл челек кан болуп,\nБалбанды кырып жатканда\nЖеткилең кирип аралап,\nКалган экен чоң Дөөдүр,\nДөөдүр качып кутулду,\nЖетимиш жерден жара жеп,\nБаш айрылып, кан болуп,\nБүткөн бойдун баарысы.\nКызыл челек кан болуп,\nМуну мындай таштайлы,\nАтакеси бай Жакып\nОшондон кабар баштайлы.\nЖакып келди күүлөнүп,\nМанасыңа сүйлөнүп.\n«Уулум, балам, шок чыгып,\nТентек менен чатагың\nБу дүйнөдө жок чыгып,\nДобушуңан чаң чыгып,\nЖүрүшүңөн жан чыгып,\nКандын төөсүн карактап,\nКара жолтой, чунак уул,\nКалайман мүшкүл салдың го.\nСан малымдан айырып,\nБашта көргөн кордукту\nБүгүн салдың, кулунум,\nКиши көрбөс зордукту.\nУрушту неге баштадың,\nЭсенкандын элчисин\nЭсил уулум, оңбой кал,\nНеге кырып таштадың?!\nМүшкүлдү мындан баштадың,\nКумурскадай былкылдап,\nКутурган кытай жетпейби,"
  },
  {
    "id": "391",
    "text": "Неге кырып таштадың?!\nМүшкүлдү мындан баштадың,\nКумурскадай былкылдап,\nКутурган кытай жетпейби,\nКырк үйлүү кыргыз журт элек,\nБизди курутуп талап кетпейби!\nКачып кирер токой жок,\nКара кылар Огой жок,\nӨрт каптайт жыйган үбүмө,\nОпсуз тентек чунагым,\nЖеттиң ээ менин түбүмө!\nТентек уулум, оңбой кал,"
  },
  {
    "id": "392",
    "text": "Жети бөрү бир койду\nТаласа тарпын коёбу,\nЖети миң киши кырк жанды\nСабаса тарпты коёбу?\nКара курттай капырдын\nКаарын эми келтирдиң,\nКан Эсенкан баатырдын.\nУлукка тийип, уйпадың,\nУулум Манас, оңбой кал,\nУшинтип бизди сыйпадың!\nОолугуп кытай, манжуу журт\nОрдону талап эми алат,\nОйронду башка чын салат,\nАлтай да бизге жер эле,\nКадемди чындап катырдың,\nКалмак да бизге эл эле»,\nКапа болуп Жакып бай,\nКаарланып турганы.\nАкбалтай келди күүлөнүп,\nБай Жакыпка сүйлөнүп:\n«Өлсө болбойт түк арман,\nӨлө берсин көп балбан,\nКыраан Манас барында\nКытайга салат чоң жаңжал,\nКыраан Манас бар болсо,\nАлда Таала кудурет\nМендем - деп, бизге жар болсо,\nБээжинден жайнап кол келсе,\nАл колуң аз кана эмес мол келсе,\nКапаланба бай Жакып\nКармалаша көрөрбүз,\nКаза жетсе өлөрбүз,\nБул дүйнөнү ким билген?\nКабылан Манас барында\nКаканга салар чоң дүрбөн.\nКөк жал Манас барында\nКараан да ушул, бел да ушул,\nКараан кылып отурган"
  },
  {
    "id": "393",
    "text": "Каканга салар чоң дүрбөн.\nКөк жал Манас барында\nКараан да ушул, бел да ушул,\nКараан кылып отурган\nКабылан Манас шер ушул,\nКүн көрсүн деп биздерге\nАлда Таала кудурет\nМанасты берген жери ушул.\nБаатырдын тапкан байгеси,\nОйрондон тапкан олжосу,\nКырк нардагы дилдени\nОлжого жүктөп өтөлү,\nКудай башка салганды\nЭртең күндө көрөлү,"
  },
  {
    "id": "394",
    "text": "Бүгүн тийген дилдени\n                 Олжо кылып бөлөлү.\n                 Каарды катуу салалык,\n                 Бусурмандын кулуну\n                 Төө коштогон алты сартын\n                 Кошо жолдош кылып алалык».\n                 Акылдуу экен Акбалтай:\n                 «Кырк үйлүү кыргыз бул журттун\n                 Эрден жасоо камдайлы\n                 Эми эрендин баарын шайлайлы.\n                 Ай касаба туу тартып,\n                 Азиреттеп чуу тартып,\n                 Сан кара малды чачалы,\n                 Бул Алтайдан качалы!\n                 Ит урушун салалы,\n                 Эрте өлгөндүн бирибиз,\n                 Берен Манас султанды\n                 Безилдебей, бай Жакып,\n                 Белге таңуу кылалык.\n                 Ушул турган сан кара,\n                 Упасы жок куу малды\n                 Күтүп жүрүп нетели,"
  },
  {
    "id": "395",
    "text": "Упасы жок куу малды\n                 Күтүп жүрүп нетели,\n                 Кыргын таап, урушуп,\n                 Кытайдан өлбөй калган жан\n                 Бусурманга жетели!\n                 Былкылдак куурай бышкыча,\n                 Мыйзам гүлү учкуча\n                 Мыктап алты ай урушуп,\n                 Жыйгандын баарын чачалы,\n                 Бул Алтайдан качалы!\n                 Ала-Тоо артык жерине,\n                 Кетели кыргыз элине».\n                 Акбалтай айтып бул сөздү,\n                 Жаккан отун өчүрүп,\n                 Кырк үйлүү кыргыз кайран эл\n                 Жан-жабылта көчүрүп."
  },
  {
    "id": "396",
    "text": "Жакып, Акбалтайдын Ала-Тоону карай көчө баштаганы. Жолойдун\n                аларга катуу чабуул койгону\n\n                 Акылман экен Акбалтай\n                 Мындан мурун алты жыл\n                 Камынган экен каркыбар,\n                 Айгырын биттеп ат кылып,\n                 Жылкынын баарын шарт кылып,\n                 Кочкорун биттеп ирик кылып,\n                 Коюнун баарын түрк кылып,"
  },
  {
    "id": "397",
    "text": "Букасын биттеп уй кылып,\nКылдыратпай уук чечип,\nШылдыратпай суу кечип,\nТулпардын баарын байлашып,\nКүтүп алган сан кара\nТүп көтөрө айдашып:\n«Баабединге жол бер», - деп, -\nАк боз бээ союшуп,\nЖасоону жакшы коюшуп,\nАзаматын, шерлерин,\nАйза сайчу эрлерин,\nАйбалта чабар эренин\nБелге таңуу кылыптыр\nКабылан Манас берениң.\nКөч алдында Жакып бай,\nКөч артында Акбалтай,\nТакыр таштап жыйганды,\nИздеп жалгыз ыйманды,\nСан кара малды чачты эми,\nБайгамбар ак, диним ак\nКалып калды Алтай жак,\nАлтайдан көчтү кырк үйлүү,\nАны мындай таштайлы,\nДөөдүр алп барган калың кол\nОшондон кабар баштайлы.\nКачып барып чоң Дөөдүр\nТүркүгү алтын чатырга,\nБарган экен ал Дөөдүр\nДөңгө, Жолой баатырга.\nЧатырга чырак жагылып,\nЭр Дөөдүрдү көргөндө\nКазандап каптап көп улук,\nТыргооту тыйпыл жыйылып,\nКоңгуроо бекем кагылып,\nКол эсинен жаңылып,\nЭми кайнап жаткан көп улук,\nТаш сайынган кытайдын\nТазалары жыйылып,\nКызыл чоктуу кытайдын"
  },
  {
    "id": "398",
    "text": "Эми кайнап жаткан көп улук,\nТаш сайынган кытайдын\nТазалары жыйылып,\nКызыл чоктуу кытайдын\nКыйындары жыйылып,\nАкылга дыйкан эрени,\nА Дөөдүрдүн үстүнө\nКелген экен ал күнү\nДөңгө, Жолой эрени.\nБаары келип турганы,\nБаары тегиз келгенде,\nЭр Дөөдүрдү караса\nЧакчелекей чаң болуп,"
  },
  {
    "id": "399",
    "text": "Кызыл челек кан болуп,\nЭрбеңдеген эки кол\nӨйдө болбой, шал болуп,\nКөнөктөй болгон кайран баш\nКызыл кочкул кан болуп,\nКыр жагынан чалдырып,\nКызыталак бурутка\nКырк төөдө малым алдырдым.\nКалың казды орумду,\nКызыталактан, буруттан\nКыйла көрдүм сонунду.\nКызыкты кыйла кылдырдым,\nЭки жүздөй балбанды\nЖалгыз Манасына кырдырдым.\nМанастын жайын сураба,\nӨзү он экиде бала экен,\nОн тогузга келгенде\nКаканчылуу Бээжинге\nКыргын салчу эр экен.\nОң далысы кең экен,\nКанкор бурут Манасы\nОн сегиз миң ааламды\nОйрон кылчу эме экен.\nМанастын жайын сураба,\nБилеги жоон, таш жүрөк,\nКылымдан мындай көрбөдүм,\nБил мүчөлүү бадирек,\nКанкор бурут өзү экен,\nӨзү турмак Манастын\nКараган кара көзү экен.\nКобурунан жан чыгат,\nАман болсо көрөрсүң,\nКанкор бурут Манастын\nКаарынан жан чыгат.\nКөк жал экен, шер экен\nКөпкөрүнөө туулган,\nАман болсо Бээжинге\nСала турган чуулган.\nКалк бийлеп, журт кармап,\nЗардарлык сыны бар экен,"
  },
  {
    "id": "400",
    "text": "Аман болсо Бээжинге\nСала турган чуулган.\nКалк бийлеп, журт кармап,\nЗардарлык сыны бар экен,\nКачырган жактан кан агат,\nБалбандык сыны бар экен.\nОк өтпөгөн тону бар,\nОк жетпеген аты бар,\nКабагы бийик, заары күч\nКачырып Манас кол салса,\nКайран жандан күдөр үз.\nСебилдүүсү сексен төрт,"
  },
  {
    "id": "401",
    "text": "Кызыталак буруттун\nСерп алган жагы кызыл өрт.\nКынсыз кылыч байланган,\nКызыл жезден айза алган,\nМайлаган буудай жүздөнгөн,\nКүүгүм туман көздөнгөн,\nИчсе канга тойбогон,\nБет алганды койбогон,\nБерендик жаны көрүнөт,\nАк марал кууп уй кылат,\nАман болсо көрөрсүң\nАаламды буй кылат.\nБет алып менде барабы?\nБерен Манас бурутка\nБеттешкен тирүү калабы,\nМендеден мындай көрбөдүм.\nБир караса - бир киши,\nКызыталак ал бурут\nБир караса - миң киши.\nАсты жагын карадым -\nАлты миң эрдин сүрү бар,\nАркасына карадым -\nАрслан шердин түрү бар.\nБелгилүү кыйын бел экен,\nМендеден бөлөк эр экен.\nЖекене белге курчанган,\nЖети милек жоо барса,\nЖелек кирип кол салса,\nЖелмогуздук түрү бар,\nКара көк жал шер экен,\nКызыталак буруттан\nБир туулган эр экен.\nАлышканды койбогон,\nБир чочконун этине\nБир жегенде тойбогон,\nБалбандыгым башкача\nМанас менен чырдаштым.\nКаарды катуу баштады,\nЭки жүз эле балбаным\nБаш-баштарын жөн эле"
  },
  {
    "id": "402",
    "text": "Манас менен чырдаштым.\nКаарды катуу баштады,\nЭки жүз эле балбаным\nБаш-баштарын жөн эле\nЫшкындай үзүп таштады.\nКара жаак айбалтам\nКармай калып имердим,\nКачырып кирип Манасты\nТак токсон тартып жибердим,\nЗың-зың этип кенебейт,\nМенден тийген балтайбы\nБучкагына теңебейт."
  },
  {
    "id": "403",
    "text": "Күчкө салсам ал Манас\nЧымын сындуу теңебейт.\nТамактан өтпөйт ичкениң,\nМанас тартып ийгенде\nДал-дал болду биздин баш.\nАйла кетип тутулдум,\nАстымдагы боз кериктин\nКүлүгүнөн качып кутулдум.\n«Манасты байлап алам» - деп,\nӨз жаныман шашканым,\nӨлүк-тирик ортосу\nЖаралуу болуп жатканым,\nӨзүм өкүм салам - деп,\nӨз дүйнөмдү чачканым,\nКыймалуу жактан чалдырдым,\nЭки жүздөй балбанды\nКыргызыңа алдырдым.\nБир салганда токтолдум,\nЭки салса не кылат,\nКүйүп-жанып чок болдум.\nБириң барбай, миңиң бар,\nАзың барбай, көбүң бар,\nЖаманың барбай, мыктууң бар,\nАйттым, тилим алып бар,\nМанас оңой жоо эмес,\nЧууга кулак салып бар,\nБаатырың тандап, эриң бар,\nЖалгызың коюп, көбүң бар,\nЖаманың калып, эриң бар,\nКара мылтык карс этсе,\nКачпай турган мыктууң бар,\nЧогол мылтык торс этсе,\nЧочубай турган эриң бар.\nАлыш кылса Манаска\nАдамдын алы жеткисиз,\nЧалыш кылса канкорго\nАрсландын тиши өткүсүз.\nБеттеп менде баргысыз,"
  },
  {
    "id": "404",
    "text": "Адамдын алы жеткисиз,\nЧалыш кылса канкорго\nАрсландын тиши өткүсүз.\nБеттеп менде баргысыз,\nБерен экен куу бурут\nБет алган тирүү калгысыз.\nКапырай, көзү көрдүн ордундай,\nКөрүнчү болсо баарыңды\nАтың менен жуткудай,\nКаарланса канкоруң\nКармап алып баарыңды\nЖөн эле чөп катары оргудай.\nАжалдан кайра тартпаган\nӨлүмдөн кайра кайтпаган,"
  },
  {
    "id": "405",
    "text": "Өлчөөсү курусун буруттун,\nТуулган экен ал Манас\nБурут деген журттан.\nШумдуктун кара көзү экен\nМанас эмес, ал бурут\nЖөн эле чуулгандын өзү экен.\nУшул Манас жетилсе,\nТашты бузуп, жол салат,\nКайнап жаткан Каканчы,\nЧоң-Бээжинге кол салат.\nБуурсунду бурдурбайт,\nБуюрбасын калп айтсам,\nБизди бул Бээжинге тургузбайт.\nТаш коргонду талкалап,\nТакыр кылчу эр экен,\nКырк үйлүүдөн туулуп,\nКөрбөй калып Манасты\nКөз кашайган кези экен.\nОшол Манас чоңойсо,\nКаканчылуу Бээжинди\nКакайлатчу шер экен,\nБул Бээжиндин элине\nКалайман салчу эр экен.\nКөрдүм Манас бурутту,\nБул бурут деген журтту,\nДини ислам дилинде,\nБизге душман зилинде,\nБет алып менде келе албайт,\nБүт Бээжин журтун айдасак,\nМанаска алы келе албайт,\nЭңкейтип адам алгысыз,\nКара жолтой бурутту\nКез болгон тирүү калгысыз.\nОрой чоку баш ооруйт,\nӨлчөлүү жердин баары ооруйт,\nКыймылдарга алым жок,\nКайра барсам бурутка,\nОшол бурут деген журтка,"
  },
  {
    "id": "406",
    "text": "Өлчөлүү жердин баары ооруйт,\nКыймылдарга алым жок,\nКайра барсам бурутка,\nОшол бурут деген журтка,\nЧама кылар айлам жок,\nЧамам чарчап, ал кетти,\nБүткөн бойдун баарынан\nЗиркиреп кара кан кетти.\nМен Дөөдүр алп болгону,\nДөөдүр атка конгону\nМадаңшаң менен салышып,\nОрдолуу шаарын бузганда,\nАлтынын талап артканда,\nБет каратып кайтканда,"
  },
  {
    "id": "407",
    "text": "Мында мындай болбодум» -\nДөөдүр минтип турганда\nДөңгө чыкты күүлөнүп,\nЖолой чыкты сүйлөнүп:\n«Кызыталак буруттан,\nБурут деген журуттан\nКоркуп калган экенсиң!\nБаатыр Жолой, эр Дөңгө,\nЧаба жүргөн бурут журт,\nАла жүргөн кол ушул,\nАйтыша жүргөн ооз ушул.\nБиз көргөнбүз бурутту,\nБуласын булап алганбыз,\nБузукту минтип салганбыз.\nБирөөнү айдап Эренге,\nКызыталак бурутту\nКөп түшүрдүк тереңге.\nЧала жүргөн жол ушул,\nАла жүргөн кол ушул!\nОн экиде бала экен,\nМанасын байлап алабыз,\nБай Жакып тийсе колго\nКурмандыкка чалабыз,\nКадырдуусун кырабыз,\nКызыталак бурутту\nКара элечек кылабыз», -\nДеп, ошентип, эр Жолой\nКалың колду шаштырып,\nАстындагы Ачбуудан\nОйку-кайкы бастырып,\nКөк күбөнү жамынып,\nКөрчү болсоң эр Жолой\nКөк жолборстой чамынып,\nКүрмөчөнү күлдүйүп,\nКөрсө көңүл бөлүнүп,\nЖолойдун жайын сураба\nОпол-тоодой көрүнүп,\nБир жагынан эр Дөңгө\nАй касаба туу алып,\nСары ылашкер кол алып,\nЧоң обого бурулуп,"
  },
  {
    "id": "408",
    "text": "Бир жагынан эр Дөңгө\nАй касаба туу алып,\nСары ылашкер кол алып,\nЧоң обого бурулуп,\nТыргооту тыйпыл жыйылып,\nАсманга учуп топурак,\nАскер жүрүп топурап,\nАйзанын учу чабышып,\nАдамдын башы кагышып,\nАсман ачык, жер бүркөө,\nЖерден бир тал көрүнбөйт,"
  },
  {
    "id": "409",
    "text": "Караса көзгө илинбейт,\nКай кеткени билинбейт,\nКамгак учкан эмедей,\nКаптап жүрдү Манасты.\nЖоо мыктуусу эр Дөңгө\nЭсенкан колу козголуп,\nЖардык алган чочколор\nЭсеби жок мол болуп,\nБоз ала желек ыргалат.\nАчбуудан менен айкырып,\nАйдап жүрдү эр Жолой\nМанасты көздөй жапырып,\nАйдап жүргөн көп колдо\nШуру тогот, маржан таш\nЛуң-туңдун каны аралаш,\nБалтачаны башкача,\nКалың кытай какайлап,\nЧогулган экен бир канча.\nТүрдүү-түрдүү колу бар,\nТүрү суук эли бар,\nАт көтөргүс алпы бар,\nАлбан түрдүү көп балбан\nКелген экен каркыбар.\nТемир аркан торчон бар,\nТегеректеп кетүүчү\nТегиз канжар колчон бар,\nАлбан түрдүү алпы бар,\nҮйүң күйгөн кытайдын\nЭчен түрдүү алпы бар,\nЧалма уруучу ыктуу бар,\nЖаа тартуучу мыктуу бар,\nАлбан түрдүү эри бар,\nАңгемеси чоң дүмөк\nМунун түгөнбөй турган кеби бар.\nКайрат кылган каны бар,\nКыйкырып сүрөөн салуучу\nМунун калдайынын баары бар.\nАкыл билгис эри бар,\nБаатыр Дөңгө дөөсү бар."
  },
  {
    "id": "410",
    "text": "Кыйкырып сүрөөн салуучу\nМунун калдайынын баары бар.\nАкыл билгис эри бар,\nБаатыр Дөңгө дөөсү бар.\nДобулбас бекем кагылып,\nКайнап жаткан аскерлер\nКаптап жүрдү жабылып,\nКүн бүлбүлдөп көрүнбөй,\nЖер тумандап кир болуп,\nЖетмек болду балбандар\nЖер жүзү менен бир болуп,\nОн башысы ороктоп,\nЭлүү башы короктоп,"
  },
  {
    "id": "411",
    "text": "Жүз башысы жүгүрүп,\nМиң башынын баарысы\nЖандарынан түңүлүп.\nАй касаба кызыл туу,\nАч айкырык ызы-чуу,\nБоз ала желек, кызыл туу,\nБойбойлогон ызы-чуу,\nАламандап ат коюп,\nЧабуулун кытай бат коюп,\nКаарланып бакырып,\nКолдун артын карасаң\n«Манжуулап» ураан чакырып,\nБөлүнүшүп бакырып,\nБөлөкчө мындай мүшкүл иш\n«Мөндүлөп» ураан чакырып,\nБоз атчаны бөлүнүп,\nЭрендердин баарысы\nЧеттеп көзгө көрүнүп,\nСурнай кулак тундуруп,\nБарабан үнү бапылдап,\nЖез най үнү такылдап,\nТыргоот, манжуу, кытайы\nТыйпыл баары чогулуп,\nЧыңроо тарткан жез найдан,\nЧымчык учпас кең сайдан,\nЖоо кутулбас айзадан,\nЭрендери эригип,\nАрсландары бетинде,\nАлбан түрдүү кытайдын\nЭрендери четинде,\nКандуу канга канышчу,\nКачпай туруп салышчу,\nКамбылдары дагы бар.\nАйза имерип салышчу,\nЖоонун айласын мыктуу табышчу,\nЭрени бар, каны бар,\nКөй кашканын баары бар.\nАйзакерден ыктуу бар,\nЖоонун айласын билчү мыкты бар,\nЗорлугу тоодой эри бар,"
  },
  {
    "id": "412",
    "text": "Айзакерден ыктуу бар,\nЖоонун айласын билчү мыкты бар,\nЗорлугу тоодой эри бар,\nКумурскадай кайнаган\nКутургурдун көбү бар.\nКазат баштап, чыр салып,\nАнда-мында капырлар\nДобулбасты бир салып,\nТүзү суук көрүнүп,\nДушмандык сыны көрүнүп.\nКастарын тигип калыптыр,"
  },
  {
    "id": "413",
    "text": "Буйрук алып эринен\nКалың кол каптап калыптыр.\nКармашаары Жакып бай,\nКармачусу Акбалтай,\nКыруучусу кырк үйлүү,\nМунун кыйын кереги -\nЖакыптын уулу зор Манас.\nКудай бетин көргөзбө,\nЖердин бетин таптады,\nЖетиги Дөңгө, эр Жолой\nАламан салып каптады,\nАкыр-такыр күн салды.\nМанасты кармап алууга,\nАкыр заман чыр салды.\nКармап алса кокустан\nТүпкө чогуу жетүүгө,\nЧынмачынга, Бээжинге\nТирүү байлап келүүгө,\nБилген чырын кылууга,\nКармап алса канкорду\nКан Эсендин алдына\nАлпарып тартуу кылууга,\nЭэлигип кытай козголуп,\nАлган экен капырың\nЭчен түрдүү козголуп,\nКумурскадай кылкылдап,\nКаптап жүрдү калың кол,\nКудай айла кылбаса,\nКурчап кытай былкылдап,\nКырк үйлүү эмес, бул кытай\nАаламды каптап өткүдөй,\nАлышкандын ажалы\nАзыр чогуу жеткидей.\nБет алып менде келгисиз,\nКаары толук капырга\nКатылган тирүү калгысыз.\nАскер каптап жер жайнап,\nАлеңгир түшүп, шор кайнап,\nКөптүгүнөн жер жайнап,\nКаарланып бакырып,"
  },
  {
    "id": "414",
    "text": "Аскер каптап жер жайнап,\nАлеңгир түшүп, шор кайнап,\nКөптүгүнөн жер жайнап,\nКаарланып бакырып,\nАламан салып каптаса,\nБаарысы «мөндүлөп» ураан чакырып,\nҮркүн-түркүн бөлүнүп,\nЖан койбостой көрүнүп,\nКасаба туусу ийилип,\nКөргөн жандан түңүлүп,\nКол алдында эр Дөңгө,\nКол артында чоң Жолой,"
  },
  {
    "id": "415",
    "text": "Соргоктугу бир бөлөк,\nКезиккенди койбогон,\nБир оопаздын этине\nБир жегенде тойбогон,\nБеттешкенди койбогон,\nКайран Жолой камбылы,\nЭң ишенип жиберген\nЭсенкандын нак колу.\nКармап алар камбылы,\nКайран Жолой, эр Дөңгө\nКанчасынан камбылы,\nКайрандарын бир бөлөк\nШайлап алган кези экен,\nДүркүрөтүп көп колун\nАйдап алган кези экен.\nАрык койдой токмоктоп,\nИйрип чыгып келатат,\nАрка жагын токмоктоп,\nКайран Жолой канетет\nАйдап чыгып келатат.\nЧоңдугу тоодой эр келет,\nКаарынан капырдын\nЖер солкулдап термелет.\nЖетик кол каптап дүркүрөп,\nЖеткилең экен эр Жолой\nКолдорду айдап дүркүрөп,\nҮйдөй чокмор колго алган,\nЧоңдугу касаба тоодой көрүнгөн,\nКатылыша кеткендин\nЖөн эле каны төгүлгөн.\nКайраты бийик, заары күч,\nКатыла кеткен адамды\nКырып, союп, кылат түз.\nКаары бөлөк көрүндү,\nКаптап кетчү эмедей\nТүрү бөлөк көрүндү.\nКең Алтайдын суук төр\nКырк үйлүү кыргыз кайран эл\nӨрдөй конуп калыптыр,"
  },
  {
    "id": "416",
    "text": "Түрү бөлөк көрүндү.\nКең Алтайдын суук төр\nКырк үйлүү кыргыз кайран эл\nӨрдөй конуп калыптыр,\nӨрдөтө айдап көп малды,\nКорголотуп куу жанды,\nАкбалтай менен Жакып бай\nАңгемени кылыптыр,\nКырк үйлүүнү жыйыптыр,\nКуп акылдан кылыптыр:\n«Казган калың ор келди,\nЭр Эсенкан шаарынан\nКаптаган калың кол келди."
  },
  {
    "id": "417",
    "text": "Түпкө чогуу жетет го,\n                Түгөтүп кырып кетет го,\n                Эңкейиште чөп экен,\n                Чөптөй кытай көп экен,\n                Буланы булап алат го,\n                Бузукту башка салат го,\n                Кармап алса, бул капыр\n                Жол үстүнө сүйрөтүп,\n                Даңгыттарга жарат го,\n                Малыбызды чачат го,\n                Көрүбүздү бул капыр\n                Типтирүүлөй казат го!»\n\n\nАкбалтай менен Жакып Жолойго кыздарды, малды тартуу тартып\n  багыналы — деп, кеңешкени. Манас болбой урушуп жеңгени"
  },
  {
    "id": "418",
    "text": "«Баатыр Манас, көк жалым,\n                Сенин аркы атакең Огойдур\n                Огой кайдан оңойдур -\n                Сомдуктун суусун бойлогон,\n                Атаң Огой барында\n                Согушкан адам сойлогон.\n                Чоң атаң Огой эр эле,\n                Ааламды бузган шер эле.\n                Түп атаң болчу Түгөл кан\n                Түбүнөн Кыдыр даарыган.\n                Огой кандан Бала кан,\n                Бала кандын өзүнө\n                Эчен жандар караган,\n                Каракандын Бошогон\n                Кара калмак ошого\n                Калайман салган ошогон.\n                Ал Бала кан өлгөндө\n                Муну калк чогулуп көмгөндө\n                Андан туулуп Каракан\n                Сенин Каракан атаң эр чыгып,\n                Каракандын барында\n                Канча журт ага караган\n                Каяшаяк бергенди"
  },
  {
    "id": "419",
    "text": "Канча журт ага караган\n                Каяшаяк бергенди\n                Сенин Каракан атаң сабаган.\n                Каракан өңдүү кан болгон,\n                Каракандын өзүнө\n                Катылган адам жай болгон.\n                Ошо Каракан өлгөндө,\n                Тентип кеттик баарыбыз,\n                Кол аякты байлады,\n                Кордук кылып бардыгын,"
  },
  {
    "id": "420",
    "text": "Кордук менен айдады.\nКыйлабыз кыргын болуп өлгөнбүз,\nЭстен кетип сабылып,\nКара калмак, манжууга\nКордук көрдүк сабалып,\nЧоң атаң зор кан өлгөндө,\nКара калмак, манжуу журт\nКөп малды олжо кылып бөлгөндө,\nАлтайдан күткөн сан кара\nКулунум, Манас, кебимди ук,\nБаарысын тартуу кылып берели,\nАман-соо калалык,\nКызыл сулуу кыздарды\nТартуу кылып кытайга\nОшолорду берелик,\nЖанды сактап калалы,\nКыйланып калган эл элек,\nТирүү жүрбөй, кулунум,\nКырылып калган эл элек» -\nЖакып мындай дегенде,\nБезге сайган эмедей\nЫргып кетти эр Манас:\n«Кокуй, ата, не дейсиң?!\nӨлүмдөн корксом оңбоюн\nАжалдан корксом мен, ата,\nТуубай туна чөгөйүн!\nАлтайдагы капырды,\nКармашчу балбан капырды,\nКокуй, ата, не дейсиң,\nТоручаар берчи минейин,\nТобокел - деп бакырып,\nБүгүн «ыстандап» ураан чакырып,\nКайнап жаткан капырды\nКаканга чейин сүрөйүн,\nБээжинден чыккан балбанды\nБакбурчун айдап кирейин:\nӨлбөй тирүү жүргөндө\nНе мураска жетейин,"
  },
  {
    "id": "421",
    "text": "Бээжинден чыккан балбанды\nБакбурчун айдап кирейин:\nӨлбөй тирүү жүргөндө\nНе мураска жетейин,\nКырк үйлүү кыргыз журт үчүн\nКурман болуп кетейин!\nЗордукчу кара кытайга\nСогушту мыктап саламын,\nТелпейген кара калмактан\nБыйыл теңдигим алып кетемин.\nКокуй, ата, кейибе -\nАйзалаша топ бузам,\nДагдыр жетсе окко учам,\nКүрдөлүү башым барында"
  },
  {
    "id": "422",
    "text": "Айылымды кантип берейин,\nКүчөгөн экен бул кытай,\nМен бир күрпөңдөшүп көрөйүн!\nКаптап келген капырга,\nКармаш кылчу баатырга,\nКангайдагы манжууга,\nБээжин айдап сүрбөсөм,\nТирүү жүрбөй өлөйүн,\nКүчөгөн экен бул журтуң\nМен бир күлжүктөшүп көрөйүн!\nСогуш кылып окко учпай,\nМен сан кара кантип берейин!» -\nДеп, ошентип, эр Манас:\n«Жетик белим курчанам,\nЖер жайнаган капырга\nЖалгыз кирип кол салам», -\nДеп, ошентип, эр Манас,\nӨрттөй көзү бек жайнап,\nКан ичмеси бек кармап,\nКаарланып бөлүнүп,\nКан ичер түрү көрүнүп,\nМына ошондо зор Манас\nЖоо-жарагын шайланып,\nКыргын кылчу Аркескен\nКылычын ичинен байланып,\nКаарланып бөлүнүп,\nКан иччү түрү көрүнүп,\nАрсландай чамынып,\nАйкөл Манас артык шер\nКазатка чыкты камынып,\nЧочуп тулпар токунуп,\nЭриң Манас көк жал, шер\nКылча көрбөй куу жанды\nКыргынга кирген ошол жер.\nАрбагы оор, аты улук\nАйкөл Манас шер ошол,\nДөңгө менен Жолойго\nСогуш кылган жер ошол."
  },
  {
    "id": "423",
    "text": "Арбагы оор, аты улук\nАйкөл Манас шер ошол,\nДөңгө менен Жолойго\nСогуш кылган жер ошол.\nМанас, Манас болгон жер,\nМанас атка конгон жер,\nТоручаарды минген жер,\nТолкуган кытай-калмакка\nЖетик белин курчанып,\nЖер жайнаган калмакка\nЖеке кирип кол салып,\nМинген аты Торучаар\nСопол куйрук, сом туяк,\nКара байыр, казанат"
  },
  {
    "id": "424",
    "text": "Калбыр өпкө, жез канат,\nТуу куйругун чубаган,\nАлты айчылык айгайга\nАшпай-шашпай чыдаган,\nКырк күнчүлүк чөл болсо\nКыйшайып жүдөп оңбогон,\nАлты ай сапар жол жүрсө\nАзып-тозуп калбаган\nКабылан Манас канкор шер,\nАртык балбан, артык эр\nТүп атасы Түгөл кан,\nТүбүнөн Кыдыр даарыган,\nБеттешкен аман болбогон,\nБет алганды койбогон,\nЧачылганды жыйганы,\nКаалаганы ыйманы,\nКабыландын өзү ошол.\nКаарланып бакырып,\n«Манастап» ураан чакырып,\nКагышка кирди эр Манас,\nОн экиге келгенде\nКыргын салган ошол жер.\nТоручаар менен ойнотуп,\nТолгон кытай, манжууну\nТоголотуп сойлотуп,\nКаарланып сумсайып,\nКайнап жаткан кытайга\nКабылан Манас кол салып,\nКара жаак зулпукор\nКармай калып имерип,\nБет алдына келгенин\nКанкордун иши ушундай,\nЧөл түшүрүп жиберип.\nАлысыраак балбанды\nАйза менен кулатып,\nТизгиндеше келгенди\nАйбалталап сулатып,\nОң жагына келгенди,\nОйрон Манас кабылан\nКылыч менен сулатып,\nДардайган кара калмактын"
  },
  {
    "id": "425",
    "text": "Оң жагына келгенди,\nОйрон Манас кабылан\nКылыч менен сулатып,\nДардайган кара калмактын\nЧачы калып булайып,\nЭчен тоодой балбандар\nӨлүп жатат тырайып,\nКаарман өлүп, кан өлүп,\nКабылан Манас султандан\nКармашкандын баары өлүп,\nЖаңжу жанын аябай\n\fЖамгырдай кылып жаа тартып,\nМөндүр кылып ок атып,\nБалбан каптап кылкылдап,\nТуш-тушунан кол салып,\nКумурсканы көр, куртту көр,\nКуртча кытай журтту көр,\nЖамгырды көр, чокту көр,\nЖабыла тийген окту көр,\nКамышты көр, селди көр,\n«Какайлап» ураан чакырып,\nКаптап калган колду көр.\nКамыштай айза кылкылдап,\nКылыч, мылтык жылтылдап,\nОчогор огу жаңырып,\nЖаа, жебе огу жабылып,\nМунара күйгөн чокту көр,\nБузулбай тийген окту көр,\nКазылган чуңкур орду көр,\nКажылдап, каптап чуркурап,\nКаптап калган колду көр!\nБоз атчаны четинде,\nБолумдуу Дөңгө бетинде,\nКаж-куж этип, чуу туруп,\nКылыччаны шайланып,\nБалтачаны камданып,\nКылычы кыйла учтуусу,\nАйзасы артык курчтуусу,"
  },
  {
    "id": "426",
    "text": "Кылыччаны шайланып,\nБалтачаны камданып,\nКылычы кыйла учтуусу,\nАйзасы артык курчтуусу,\nЧалма уруучу балбаны,\nЭчен түрдүү жандары,\nКумурскадай калктары,\nТүрдүү-түрдүү алптары,\nТемир аркан торчону\nКаптап уруш салды эми.\nТемир канжар колчону\nТегиз каптап урушту,\nЭрендери, кандары,\nЭчен түркүн жандары\nЭр Манаска ок атып,\nТегиз каптап калганы.\nКүрмө тон кийген күчтүүсү,\nТаш сайынган тазасы,\nЖору куйрук Жоон алп,\nКайчы кулак Каман алп,\nКачырып уруш салды эми,\nЖетик Манас көк жалды\nОртосуна алды эми.\nБоз мунарык, күйгөн чаң\nЗың-зың этип кенебей,\n\fТуруп берди Манас кан\nӨлөмүн - деп кенебейт,\nӨңкөй дөөсү каптаса\nБучкагына теңебейт.\nКараса көзгө илинбейт,\nКамгак учкан эмедей\nКайсы экени билинбейт.\nКызыл айза, күйгөн өрт\nКынап жүрөт Манас кан,\nКыргын салып кытайга,\nКылча көрбөй урушту\nЧыдап жүрөт Манас кан.\nЭңкейгенде эр саят,\nЭсепсиз канкор Манас шер\nЖетөөнү катар бир саят.\nТоручаарын чуратып,"
  },
  {
    "id": "427",
    "text": "Эңкейгенде эр саят,\nЭсепсиз канкор Манас шер\nЖетөөнү катар бир саят.\nТоручаарын чуратып,\nКез болгондо калмактын\nКечилин сайып кулатып,\nӨр таянса эр сайып,\nШер экенин мындан бил,\nОн экисин бир сайып,\nБеттеп айза сунганда\nМенде чыдап тура албай,\nКачырып кылыч суурганда\nКалмак чыдап тура албай,\nБеттеп айза сунганда\nЧаң созулат чубалып,\nТөөдөй кара кытайлар\nКулап кетет тырайып,\nАсты жагын караса\nТаалайы артык канкордун\nАлты миң эрдин түрү бар,\nАркасын салса, баатырдын\nАжыдаардын сүрү бар,\nБет алса кытай бөлүнүп,\nТаалайы артык канкордун\nАрслан сындуу көрүнүп,\nБир караса миң киши,\nБир караса, баатырым\nЖер жайнаган сан киши.\nМанастын түрү ушундай:\nАлты шердин кенжеси,\nАйкөл Манас арслан, шер\nКудайдын сүйгөн мендеси,\nТелегейи тең ошол,\nТак Алтайдын боюнда\nЖашы он экиге келгенде,\nКыраан Манас кабылан\n\fКыргын салган жери ошол.\n«Канкор бурут экен», - деп,\nКалдай көрүп күйүнүп,\nШер экени Манастын"
  },
  {
    "id": "428",
    "text": "Кыргын салган жери ошол.\n«Канкор бурут экен», - деп,\nКалдай көрүп күйүнүп,\nШер экени Манастын\nКайнап жаткан кытайдын\nДаңазасына чийилип,\nКүрмө кийген күчтүүсү\nАраласа арслан шер\nАт-атынан күбүлүп\nЧыйрагыраак балбаны\nЧын жанынан түңүлүп,\nСебилдүүсү сексен төрт,\nКызыталак канкордун\nСерп алган жагы кызыл өрт,\nАлысын чаап суй кылып,\nКыжылдаган кытайды\nАйдап көк жал буй кылып,\nБеттеп көк жал барганда\nБалбан шашып соксоктоп,\nБет алганын көк жалың\nАйдап, кууп токмоктоп,\nКүрмө кийген кытайдын\nКүчтүүсү тоодой жыйылып,\nТаш сайынган кытайдын\nТазалары кырылып,\nМыкты балбан кан өлүп,\nЖалгыз Манас баладан\nТаш сайынган кытайдын\nТазасынын баары өлүп,\nКаары катуу бакырып,\nКырк үйлүүгө жеткирбей,\nКайнап жаткан кытайды\nКабылан Манас канкор шер\nКайра сайды жапырып.\nӨйүз-бүйүз жатышып,\nАйза менен жетпесе\nМылтык менен атышып,\nБет алышып турушуп,\nАлысыраак болушса\nМылтык менен урушуп,\nМаңдай-тескей турушуп,"
  },
  {
    "id": "429",
    "text": "Бет алышып турушуп,\nАлысыраак болушса\nМылтык менен урушуп,\nМаңдай-тескей турушуп,\nМылтык атып, жаа тартып,\nКарсылдашып урушуп,\nКудай бетин көргөзбө,\nКамгак учкан эмедей\nКараса көзгө илинбейт.\nЖаанын огу чыркырап,\nТийген жери быркырап,\n\fКан төгүлүп шыркырап,\nКатуу кыргын болду эми.\nДөңгө, Жолой алпы бар\nЧылгый ичи өрт жанып,\nЖе Манасты кармап ала албай,\nЖе канына куру бара албай,\nАрдыгынан өлө албай,\nӨкүрүгү таш жарат.\nКанына куру бара албай,\nЧет-четинде зыргытып,\nКол токмоктой кара чач\nАрдангандан бул экөө\nЧачтарын жулуп ыргытып.\nМанаска чыдап тура албай,\nМанжуу качып шок-шоктоп,\nАр жагынан эки дөө\nМанжуулардын баарысын\nКайра тозуп токмоктоп,\nЭлдин баары жыйылып,\nЭки ортого чөл түшүп,\nБалбандын баары кырылып.\nБул кызыкты ким билген,\nЖаңыдан болгон ушул иш,\nКыраан Манас кабылан\nКытайга салган чоң дүрбөөн\nМында көргөн болбойт эч арман,\nКанкор Манас барында\nКалмакка салган чоң жаңжал."
  },
  {
    "id": "430",
    "text": "Мында көргөн болбойт эч арман,\nКанкор Манас барында\nКалмакка салган чоң жаңжал.\nЭчен балбан күчтүүлөр\nБаатыр Манас көк жалды:\n«Байлаймын» - деп жыйылып,\nБайламак турмак бадирек?\nӨздөрү чогуу кырылып,\nУлугу келип шашты эми:\n«Өлтүрөмүн» - деп келип,\nӨз дүйнөсүн чачты эми.\nБалбанынын баатыры\nАйзакерден ыктуусу,\nЖоонун айласын билген мыктуусу,\nАйзакерден эрени,\nАйла тапкыч берени,\nБалбан Дөңгө, эр Жолой\nКаарды катуу салды эми.\nӨлгөнүнөн калганы\nБалбанды айдап алганы:\n«Бадышалык багынан,\nЭр Эсенкан тагынан,\nАйтышып калган ооз кана,\n\fЭсенкандын кеби эле:\n«Жакыптын уулу Манасты\nКармап келгин» - деди эле,\nКызыкты кыйла кылдырып,\nБалбандын баарын кырдырып.\n«Буруттан шумдук көрдүк - деп,\nБеттешкенде өлдүк» - деп,\nӨлбөй кантип тартабыз?\nӨкүм бааша эрендин\nУялбай кантип айтабыз?\nКызыталак буруттан\nКырылышып кайтабыз.\nБылкылдак куурай бышкыча,\nМыйзамдын гүлү учкуча,\nМыктап алтай салышып,"
  },
  {
    "id": "431",
    "text": "Кырылышып кайтабыз.\nБылкылдак куурай бышкыча,\nМыйзамдын гүлү учкуча,\nМыктап алтай салышып,\nКыргын болуп тартабыз,\nКызыталак бурутту\nСырттап-сырттап чыгалы,\nЗыркыратып кубалап,\nСыйынган жерге тыгалы.\nОйронду опсуз салалы,\nКызыталак бурутту\nОроп кармап алалы,\nСары изине чөп салып,\nСаргара кууп салалы».\nБалбан Жолой күүлөнүп,\nБаарысына сүйлөнүп,\nКордобой Жолой калбады,\nКолдун баарын айдады.\nКолдун артын эр Жолой\nАйдап алган кези экен,\nКойбочудай эр неме\nЖайнап алган кези экен.\nКол алдында Чоң Дөңгө\nАдам билбес сөзү бар,\nБээжиндин ар жак жагында,\nСазаңшаң деген эл экен,\nКиши билбес сөзү бар,\nБашында табактай жалгыз көзү бар,\nАтасы кытай долусу,\nАдам тилин билбеген\nАйбанга чалыш доңузу.\nКежиге чачы үксөйүп,\nКаары келип какайып,\nКармашарга жан таппай,\nКаары күчтүү капырга\nКайраты толук эр экен,\nКаканчылуу Бээжинге\n\fКайран Дөңгө дээр экен.\nАрбагы бийик, аты улук,\nАртык балбан эр Дөңгө"
  },
  {
    "id": "432",
    "text": "Каканчылуу Бээжинге\n\fКайран Дөңгө дээр экен.\nАрбагы бийик, аты улук,\nАртык балбан эр Дөңгө\nБир жаратылган макулук,\nКаарданып туу кармап,\nКөрсө көңүл бөлүнүп,\nКөсөгөр тоодой көрүнүп,\nКаарланып кыйкырса\nКапчыгай көчүп дүпүлдөп,\nМанас эмес жөн эле,\nОн сегиз миң ааламды\nКыргын кылып кетчүдөй,\nКайран Дөңгө күүлөнүп,\nМурунунан чыккан буу\nКол ыштыктай буркурап,\nКыргын тийген эмедей\nАртынан кытайдын колу чуркурап,\nАз гана эмес эл каптап,\nАйгайлап сан кол жетерде,\nАрслан Манас айкөл шер\nКыргындашып кытайга\nДагы жеткен ошол жер,\nТоручаар менен желигип,\nКаар салып бакырып,\nКаптап кетчү балбанын\nКанкор Манас кабылан\nКайра айдады сапырып.\nКөрчү болсоң эр Дөңгө\nКылкүрөң менен чамынып,\nБет алдынан өрттөнгүр\nМанаска айза саюуга\nКалган экен камынып.\nЖай-жарагын жайланып,\nКыргын кылып өтчүдөй\nКаары бетине айланып,\nКаар төгүлүп күүлөнүп,\nЖете электе Манаска\nЖеп ийчүдөй сүйлөнүп:\n«Колду эмне кырдың? - деп"
  },
  {
    "id": "433",
    "text": "Каар төгүлүп күүлөнүп,\nЖете электе Манаска\nЖеп ийчүдөй сүйлөнүп:\n«Колду эмне кырдың? - деп\nБуйрук келсе чоң кандан\nТөөнү эмне кылдың? - деп,\n«Кытайды кыргын кылам» - деп,\nОйлоп жүргөн экенсиң,\nАйгайлаган калмактын\nАлсызы менен чапчышып,\nСен, ойноп жүргөн экенсиң.\nКызыталак, куу бурут,\nБүгүн тийдиң жиниме,\n\fКетирем бүгүн түрүңдү,\nКаарым келип какайдым,\nБүгүн катылбай койбойм бириңе.\nБүгүн билгенимди кыламын,\nТак бириңди койбой кырамын!»\nОшентип, Дөңгө күүлөнүп,\nКолундагы чокмору\nЖолум үйдөй көрүнүп,\nКөк темирден туулга\nКөмкөрө кийип алыптыр,\nКөргөн жерден Манаска\nКөк найза сунуп салыптыр.\nКылкүрөңгө камчы уруп,\nКылча жанын аябай,\nКапчалдай оозу ачылып,\nОозунан өрт күйүп,\nЖең билектей чачылып,\nКылып ийчү эмедей,\nКызыгы кыйла көрүнүп,\nКытайлардан эр Дөңгө\nАлган экен бөлүнүп,\nЖекеге чыгып алыптыр,\nКаарынан капырдын\nЖер айрылып алыптыр.\nКараса көңүл бөлүнүп,\nБолкулдаган ал Дөңгө"
  },
  {
    "id": "434",
    "text": "Каарынан капырдын\nЖер айрылып алыптыр.\nКараса көңүл бөлүнүп,\nБолкулдаган ал Дөңгө\nБоз сеңир тоодой көрүнүп,\nАрт жагынан Дөңгөнүн\nКаптап келген балбаны\nАламан коюп калганы.\nКылкүрөңгө камчы уруп,\nКытайлардан бөлүнүп,\nАлыптыр Дөңгө балбаны.\nМендеден бөлөк сүрү бар,\nКатылышкан адамды\nТирүү койбос түрү бар.\nЭр Дөңгөнү көргөндө\nКыраан Манас кабылан\nТоручаар тулпар күлүккө\nТоктобостон камчы уруп,\nКол салды кытай бүлүккө.\nТоручаар оозун бурду эми,\nТоодой болгон Дөңгөгө\nТоктобой айза сунду эми.\nБелгилүү Манас шериңдин\nБерендиги бек башка,\nКаканчылуу Бээжинди\nТакыр кырчу көй кашка.\n\fКармашканы канкордун\nКоңур салкын күз болгон,\nКатылган кара калмактын\nЭчендери кырылып:\n«Кармашам» - деп, түз болгон.\nЭр Дөңгөнү көргөндө\nСайышарын билди эми,\nБиле коюп канкоруң\nМыйыгында күлдү эми,\nӨлүмдөн кайра түк тартпай,\nАжалдан Манас түк кайтпай,\nТоручаар оозун бурду эми,\nКызык темир сыр найза\nЭр Дөңгөгө карата"
  },
  {
    "id": "435",
    "text": "Ажалдан Манас түк кайтпай,\nТоручаар оозун бурду эми,\nКызык темир сыр найза\nЭр Дөңгөгө карата\nКүркүрөтө сунду эми.\nБерен Манас султандын\nБели артында бекчейип,\nАлактаган эки көз\nӨрттөй кайнап чекчейип,\nКаары бөтөн көрүнүп,\nКудай сүйгөн баатырдын\nАрслан сүрү көрүнүп,\nАлагай көзү чолпондой,\nАйкөлдүн сүрүн сураба,\nКаалгадай кашка тиш,\nЭми калайыктан башка тиш\nКашкайып чыгып алыптыр,\nКан ичмеси бек кармап,\nДөңгөгө колду салыптыр.\nТулпар экен Торучаар\nБашын жерге салыптыр\nБашкача арыш алыптыр.\nБасып өтсө кара таш\nТалкан болуп быркырап,\nЖолум үйдөй даңканы\nТөбөсүндө чыркырап,\nКөкүлүн көккө зыргытып,\nЖаныбар туягын жерге мылгытып,\nУчкан куш менен жарышып,\nОкоро түйгөн ак тизгин\nЭсеби жок тулпардын\nКабылан оозу менен алышып,\nАйта-буйта дегиче,\nАчып көздү жумганча\nШердин шер экени билинип,\nТоручаар жетти жүгүрүп,\nТоручаардын үстүндөгү кан Манас\nМайлаган буудай жүздөнүп,\n\fКүүгүм туман көздөнүп,"
  },
  {
    "id": "436",
    "text": "Торучаардын үстүндөгү кан Манас\nМайлаган буудай жүздөнүп,\n\fКүүгүм туман көздөнүп,\nКан ичме Манас кабылан\nЖетик белин курчанып,\nЖеткен жерде Дөңгөнү\nАйза менен бир сайып,\nЖетик бала шериңиз\nЖебеден мурун жеткени,\nЖеткен жерде Дөңгөнү:\n«Кендир курдун чети - деп,\nӨпкөнүн бир жак бети - деп,\nЖан жеринин тушу - деп,\nӨрттөнүп өлгөн чочконун\nӨлүүчү жери ушул» - деп,\nКан ичсе тойгус сыр найза\nКармай калып имерип,\nКанкордугу мынчалык\nКаң дедире Дөңгөнү\nМуштап келип жиберди.\nКабырга сөөгү сөгүлүп,\nМанас шер айза сайганда\nӨпкөсү эки бөлүнүп,\nСуудай каны төгүлүп,\nКөрүп турган адамдын\nБүткөн бою дүркүрөп,\nКылкүрөңдүн үстүнөн\nЭэринен арт тайып,\nҮзөңгүдөн бут тайып,\nКулап кетти күркүрөп,\nДөңгө аттан түшкөндө\nБалааны башка салганы,\nБашын кесип алганы.\nАл Дөңгөсүн жай кылып,\nИчке жолду төтөлөп,\nКылкүрөңдү Манас шер\nОлжо кылды жетелеп,\nКылкүрөң коштоп чыккыча,\nКудай бетин көргөзбө,"
  },
  {
    "id": "437",
    "text": "Кылкүрөңдү Манас шер\nОлжо кылды жетелеп,\nКылкүрөң коштоп чыккыча,\nКудай бетин көргөзбө,\nКамышты көр, селди көр,\nКаптап кеткен элди көр,\nМунарык учкан чокту көр,\nБузулбай тийген окту көр,\nКаарлуу Жолой бакырып,\n«Какандап» ураан чакырып,\nКаарды катуу салды эми,\nКайнап жаткан көп балбан\nКаны Жолой баш болуп\nКалың Манас султанды\nТегеректеп калды эми.\n\fАкбалтай бай, Жакып бай\nКөөдөнгө батпай көп санаа\nКан Манасты көргөндө,\nЭкөөнүн көзүнүн жашы он талаа:\n«Өлбөй тирүү жүргөндө\nНе мураска жетели,\nМаңдайга бүткөн бала үчүн\nКурган жан курман болуп кетели».\nАк сакалы суюлуп,\nЭки көздөн аккан жаш\nАкырек ылдый куюлуп,\nКөөдөнгө батпайт көп санаа,\nКөзүнүн жашы миң талаа.\n«Ажал жетсе өлдүк - деп,\nАйла болсо Манаска\nКараан болуп бердик - деп,\nКара жанды аябай,\nКапталынан кан Балтай\nКачырып айза сунганы,\nОртосунда Жакып бай\nОйрон Манас уулу үчүн\nКыргындашып турганы.\nТаалайы артык кайран шер,"
  },
  {
    "id": "438",
    "text": "Ортосунда Жакып бай\nОйрон Манас уулу үчүн\nКыргындашып турганы.\nТаалайы артык кайран шер,\nТалкан кылып кытайды\nКырып жүрөт Манас эр.\nТоручаар санга бир салып:\n«Кан Манас» - деп, үн салып,\nОйноп-ойноп кеткенде\nОн эки калмак тырайып,\nТоручаар менен ойнотуп,\nЖеткен жерин сойлотуп,\nОртосунда зор Манас\nОпол-тоодой көрүнүп,\nКанкордун каарына чыдабай,\nКачып балбан бөлүнүп,\nКак алдына келгендин\nКачып аман кутулбай,\nАгып каны төгүлүп,\nАйкырыкка келгенде,\nАрслан Манас көк жалдын\nШердик түрү көрүнүп,\nЭңкейиште эр саят,\nЭсеби жок кабылан\nТак элүүсүн катар бир саят.\nКалайманга киргенде\nКаарланып бакырды,\nКара талдай калмакты\nКайра айдап сапырды,\n\fОрто жерин Акбалтай,\nОюп алган кези экен,\nБир чекесин Жакып бай\nСоюп калган кези экен,\nКалмак качып бириндеп,\nЖайнап калган кези экен.\nЖайнаганын кыргындап,\nБаягы Манас көк жалың\nАйдап алган кези экен.\nКаарды катуу баштады,\nЭр Дөңгөсүн баш кылып,"
  },
  {
    "id": "439",
    "text": "Баягы Манас көк жалың\nАйдап алган кези экен.\nКаарды катуу баштады,\nЭр Дөңгөсүн баш кылып,\nКелген колдун баарысын\nТакыр кырып таштады.\nТүзөңдүн баары чаң болду,\nКолоттун баарын карасаң\nКоркурап аккан кан болуп,\nБалааны башка чалдырып, -\nЭсенкандын балбаны\nЖалгыз Манас канга алдырып,\nАкбалтай бай, Жакып бай,\nАтты олжо кылыптыр,\nОлжого булар тунуптур.\nКалмактардын баатыры\nКайран Жолой капыры\nКалайманды бир салды;\nКалмактардын Жолою\nЧыландын жолун тозгону,\nКалайманды бир салды,\nКызматкерин кыйратып,\nТопурак-Сөксөөл жолунан,\nТозоку Жолой колунан,\nМиң калаба бир салып,\nМиң төөнүн чайын бир алды.\nКаарды катуу баштады,\nЖолоюнан бөлөктү\nЖонокко кырып таштады.\nКечээ томуктай жерде тоо жок,\nТоңкоё кирер коо жок,\nБуурсун чийген чийин жок,\nСуур казган ийин жок,\nАйдай сары талаада\nАртык балбан эр Жолой\nОн жайсаңын ээрчитип,\nОйрон Жолой баштыгы.\nМаңдай жагын чалдырып,\nБалбандарга кошумча"
  },
  {
    "id": "440",
    "text": "Он жайсаңын ээрчитип,\nОйрон Жолой баштыгы.\nМаңдай жагын чалдырып,\nБалбандарга кошумча\nМиң төөдө чайын алдырып,\nБалбандан булар бөлүнүп,\n\fЖан аябай ич күйүп,\nӨлүүчү түрү көрүнүп,\nТүгөнгөн тоонун урчукта\nДүмүрөйгөн тумшукта\nОргуп туман бөлүнөт,\nОпол-тоодой даңкайып,\nОн эки жайсаң жанында\nОйрон Жолой көрүнөт.\nЖайсаңдардын мыктуусу\nКайчы кулак Каман алп,\nЖору куйрук Жоон алп,\nКарачоюн балбаны\nОн эки жайсаң ээрчитип,\nОройгон тоонун урчуктан\nКан Жолой чыга калганы.\nКыйладан Жолой эр ошол\nКызык болуп урушуп,\nКыргындашкан жер ошол,\nУлугу бар, дөөсү бар,\nБилгенге оор баркы бар,\nМанасты байлап алууга\nКумар болгон каркыбар,\nОн экидей жайсаңын,\nАр бириси балбандын -\nАры соргок, артык эр\nКыйрашып кызык сайышып,\nКыргын болчу ошол жер.\nЭр экен Жолой бакырып,\nКайчы кулак Каман алп,\nКаман алпын чакырып:\n- Кызыталак Манас буруттан\nӨч албай кантип өтөбүз,\nБир өлүшпөй Манаска\nТирүү кантип кетебиз,"
  },
  {
    "id": "441",
    "text": "- Кызыталак Манас буруттан\nӨч албай кантип өтөбүз,\nБир өлүшпөй Манаска\nТирүү кантип кетебиз,\nКаарды катуу баштады,\nКайран Дөңгө эрендин\nБалбаны менен тырайтып,\nТакыр кырып таштады.\nКалайман баштап, чыр салды,\nҮйүң күйгөн бул бурут\nТопурактын жонунда\nМиң төөнүн чайын бир алды,\nКейишти кечээ баштады,\nМенин кечилим тийсе колуна\nКежигесин кержейтип,\nАт кылып биттеп таштады.\nБул зордукту ким көргөн?\nКызыталак буруттан\n\fКыйланып Жолой эр көрдү.\nБээжин каны Эсенкан\nБет алып жолун чалдырса,\nБек ишенген Жолою\nКызыталак бурутка\nКөп дүйнөсүн алдырды.\nӨлүшпөй кантип тартабыз?\nБаатыр болсо бурутка\nБасып уруш салалы,\nБары-жокту кырдырып,\nКантип тирүү калалы.\nАстындагы Ачбуудан\nКанаттуу тулпар мал ошол,\nКуйругу саяң, жалы бас,\nКутургурдун Ачбуудан\nКуланды кууса куткарбас,\nСалышкан жоого болгон маш.\nАстындагы Ачбуудан\nОйку-кайкы бастырып,\nЖайсаңдын жанын чыгарып,\nКаарланып шаштырып,"
  },
  {
    "id": "442",
    "text": "Астындагы Ачбуудан\nОйку-кайкы бастырып,\nЖайсаңдын жанын чыгарып,\nКаарланып шаштырып,\nКайран Жолой канетет?\nКапа болуп токтобой,\nАтасы азыр өлгөндөй\nАч айкырык чуу салып,\nДобулбасты бир салып,\nКөк күбөнү жамынып,\nКөрчү болсоң Жолой кан\nКөк жолборстой чамынып,\nЖолум үйдөй баштанып,\nТүлөгөн жору каштанып,\nБөрүдөй көзү бөлүнүп,\nБөлүнүп өлгөн чочконун\nБөтөнчө сыны көрүнүп,\nМурду жалпак, жаргак көз,\nКабагы тайыз, заары күч,\nБул капырдан күдөр үз,\nКара калмак каны экен,\nСайыш менен чабышка\nБашынан кадик жан экен.\nӨзү жалпак, өңү саз,\nКүрөш менен согушка\nЭчак болгон эң бир маш,\nЖетик Жолой чоң балбан,\nКайчы кулак Каман алп\nКараан кылып айдаптыр,\nЖору куйрук Жоон алп\nЖолдошко бекем шайлаптыр.\n\fКарааны балбан, заары күч\nКатынын кара баскансып,\nЭнтеңдеген капырлар\nКутургур жайын көрүп ал.\nКул дүйнөсүн чачкансып,\nКутургур жайы мамындай\nКуугуну жакын качкансып,\nЭнтелеңдеп эл баштап,"
  },
  {
    "id": "443",
    "text": "Кул дүйнөсүн чачкансып,\nКутургур жайы мамындай\nКуугуну жакын качкансып,\nЭнтелеңдеп эл баштап,\nЧыңдап белин курчанып,\nЧылгый балаа Жолойдун\nЧыдай албай доңуздун\nЧылгый ичи өрт жанып,\nЧындап согуш салууга,\nЧымырканып кан Жолой\nМанаска чындап уруш салууга,\nҮйүң күйгөн ал чочко\nҮтүрөйүп алыптыр,\nЧымындай жанын аябай\nЧымырканып калыптыр.\nКалайман салды бул канкор\nУшул Алтай жерине,\nКыргын салды кызыталак\nМенин кара калмак элиме.\nМен Бээжинге кеткенде\nКайруу берген бир жан жок,\nКара калмак тыйылган,\nКатылып келген балбаны\nБирөө калбай кырылган.\nБул кызыталак буруттун\nЖүргөнүнөн чаң чыкты,\nДобушунан жан чыкты,\nСынчы көзү кашайып,\nБул Алтайда туулган, -\nКызыталак бул бурут\nСалмак болду чуулган.\nЭсенкандын алдынан\nКелдик эле көп аскер,\nКызыкты кыйын салдырып,\nКыйла түмөн, көп балбан\nБир бурутка алдырып,\nКан бетин кантип көрөйүн,\nЧамам келсе чарпышып,\nБул кызыталак буруттун\nЧабыш кылып көрөйүн» -"
  },
  {
    "id": "444",
    "text": "Кан бетин кантип көрөйүн,\nЧамам келсе чарпышып,\nБул кызыталак буруттун\nЧабыш кылып көрөйүн» -\nДеп, ошонтүп Жолой кан\nМанастын канкор экенин\nКөрүп алган кези экен,\nКайраты толук балбанды\n\fБөлүп алган кези экен.\nТемингиси телпилдеп,\nАркасында айдары\nКол токмоктой селпилдеп,\nАстындагы Ачбуудан\nОлбуй-солбуй камчы турса\nБаскан жери быркырап,\nЧоң казандай даңканы\nТөбөсүндө чыркырап.\nИрмегенде кара жер\nКат-катынан бөлүнүп,\nТутанып өлгөн бул аттын\nТулпарлык сыны көрүнүп.\nКара болот ооздук\nКөмөкөйдө карсылдап\nЖолум үйдөй чоң туяк\nШилтесе жерде тарсылдап,\nТегерегин карабай,\nТеги жанын аябай,\nКаарлуу Жолой баатырда\nСакал да жок, мурут жок,\nБалбандыгы башкача,\nКан жыттанган Жолойдун\nБаатырлыгы бир канча,\nӨлчөөң кеткен бул Жолой\nӨлтүрүп канга тойбогон\nЖан кыйгычтын бирөө ошол,\nЖалаңкычтын өзү ошол,\nКан ичип жүрүп катыккан,\nКаары толук заары күч,\nБул капырдан күдөр үз,\nТөбө чачы сүксөйүп,"
  },
  {
    "id": "445",
    "text": "Кан ичип жүрүп катыккан,\nКаары толук заары күч,\nБул капырдан күдөр үз,\nТөбө чачы сүксөйүп,\nЖеп ийчүдөй үксөйүп,\nКачырган каман төштөнүп,\nАлуучу аюу көздөнүп,\nКөрсө көңүл бөлүнүп,\nАйкырып сунган айзасы\nКарагайдай көрүнүп,\nКөргөндүн көөнү бөлүнүп,\nЖолум үйдөй чоюн баш\nБилекке орой чалынуу\nЖолойду көрсөң көзүңдү ач\nБолот жаак айбалта\nБолжолу жок Жолойдун\nБул колунда чалынуу.\nЖолойдун жайын сураба,\nДем алганда муруну,\nМурунунун таноосу\n\fСеңирлүү тоонун баткалдай,\nБир бетине чочконун\nОн эки шибе, кырк манжуу\nОрдо атышып жаткыдай.\nЭки көздүн кычыгы\nБоз адырмак кабактай.\nБир көзүнө карасаң\nБакалуу көл буткулдай,\nКаарланган бул капыр\nЖөн эле кармашканды жуткудай.\nКашы өрттөнгөн токойдой,\nКалбайыңкы эрини\nЖылкычы кийген чокойдой.\nӨрттөнүп өлгөн бул Жолой\nЭрдиги мыктуу, заары күч,\nМындан мурун кармашып,\nЭчендерди кылган түз.\nКечээ Кап-Тоонун бери жээгинде,\nСазаңшаңдын элинде,"
  },
  {
    "id": "446",
    "text": "Мындан мурун кармашып,\nЭчендерди кылган түз.\nКечээ Кап-Тоонун бери жээгинде,\nСазаңшаңдын элинде,\nКүн чыкканда ошол журт\nТалаага малча жайылган,\nКүн кечкирип кетерде\nКай жерде ийин, кай жер чуңкур,\nЖатарга боо камынган,\nОшонун каны Мадыкан,\nМамытбек менен эки кан\nСайышууга ыктанып,\nБарган Жолой эмеспи,\nБалакетти ал журтка\nСалган Жолой эмеспи,\nАлтымыш күнү урушуп\nКалган Жолой эмеспи,\nКөк букачан Мадыкан,\nБоз качырчан Мамытбек\nЭкөөнү бирдей тең байлап\nАлган Жолой эмеспи.\n«Жолой балбан экен» - деп,\nАтагы журтка билинген,\nЭр Эсенкан баатырдын\nДаңзасына чийилген.\nОшол Жолой балбандын\nМойнуна кытайча лумпу тактырган.\nБуттап алтын кызыл зер\nЭсенкандын казына\nЗарп кылып чачтырып,\nКазынага бактырган.\nЭркелиги эң башка\nЖолойдун жайын сураба,\n\fБээжинден чыккан көй кашка.\nУрушууга сумсайып,\nБууруксунган Жолою\nБуттай темир курчанып,\nБулгары тердик, бурма бел\nБууруксунган эр Жолой\nАстындагы Ачбуудан"
  },
  {
    "id": "447",
    "text": "Буттай темир курчанып,\nБулгары тердик, бурма бел\nБууруксунган эр Жолой\nАстындагы Ачбуудан\nТозоңу тоодой буркурап,\nЖекеге чыгып калыптыр,\nКаарына капырдын\nЖер майышып алыптыр.\nКол токмоктой кара чач\nАркасында селкилдеп,\nМунун темингиси телпилдеп,\nКөк ала майдан таш кашат\nМайданга чыга калды эми.\nКыраан Манас кабылан\nБет алып чукул барды эле.\nТаалайы артык кайран шер,\nКалканга кирди Манас шер,\nАч айкырык, куу сүрөөн\nЧууга кирди Манас шер,\nАйыкпай турган бир үлкөн\nДууга кирди Манас шер.\nАты Кызыр кырк чилтен\nАйкөл эрдин жолдошу,\nКырк үйлүүдөн кырк бала\nКан Манастын болжошу,\nКокуй Манас эр менен\nЖыйып алган жолдошу.\nАшы бирге жороолош,\nКою бирге короолош,\nӨлүм орток ыймандаш,\nБу дүйнөдө жыйгандаш,\nСайышка кирсе айзалаш,\nОлжо алса байдалаш,\nКараан болуп кырк бала\nКырдан көрөт кызыкты.\nКыраан Манас көк жалың\nЭр Жолойго кол салып,\nТоручаар санга бир салып,\nСыр найзаны колго алып,"
  },
  {
    "id": "448",
    "text": "Кыраан Манас көк жалың\nЭр Жолойго кол салып,\nТоручаар санга бир салып,\nСыр найзаны колго алып,\nЧоңдугу тоодой Жолойго\nБет алышты кол салып,\nМанас жакын калганда\nАнда Жолой муну айтат:\n«Атыңдын оозун бура тур,\nАнтаңдабай, сен бурут,\n\fАлдыңкы жерге тура тур!\n«Манас», «Манас» дегенде,\nӨзүң он экиге келипсиң,\nБарбактап кетет экенсиң,\nЭрдигиң бар, эсиң жок,\nЭчтеме менен ишиң жок,\nСууга салган чаначтай\nДардаңдап кетет экенсиң.\nБул Алтайда туулдуң\nКиндигиң тийди буякка,\nСенин кишилигиң каякта?\nДегениме көн, Манас,\nБуруттугуң чын болсо -\nКезегимди бер, Манас,\nАтактуу Жолой эр элем,\nБала бурут кан эмес,\nОн сегиз миң ааламды\nАлган Жолой мен элем.\nЖекелеше турушуп,\nЖеке сайыш кылалык,\nБаатырга сонун мырза иш\nЖекелешип алалык».\nАйтканына Жолойдун\nАсыл Манас көндү эми,\nТолукшуган Манас кан\nТоодой болгон кабылан\nДегенине көнгөнү,\nКаалаганы - кезеги,\nКезегин Манас берди эми:\n«Аябай айза сай, Жолой,"
  },
  {
    "id": "449",
    "text": "Дегенине көнгөнү,\nКаалаганы - кезеги,\nКезегин Манас берди эми:\n«Аябай айза сай, Жолой,\nАяп калсаң эгерде\nТак энеңди алып кал, Жолой,\nБардык күчүң сал, Жолой,\nЖыга сайып кал, Жолой,\nЖыга албасаң, Жолоюм,\nЖылмаң чалгын чалынат,\nБайкагының, эр Жолой,\nБашыңа Балтай чабылат.\nЖыласты жылма баштадым,\nМына, Жолой, кебимди ук,\nБалбаның кырып таштадым!\nКыйын болсоң ардыккын,\nКечүүңдү чалып жол кылдым,\nУккун ушул сөзүмдү\nСенин кечилиң биттеп кор кылдым.\nЖылкыдан миндиң күлүктү,\nМенин атам Каракан өлгөндө,\nКалк чогулуп көмгөндө,\n\fОлжолопсуң малымды,\nКыргын кылып барымды.\nСындырыпсың белимди,\nТалкалап айдап ийипсиң,\nСугалак кыргыз элимди.\nЭми желигип туулуп жетилдим,\nЭми кечүүдөн чалам көчүңдү,\nКелберсиген калмагым,\nЭми аламын сенден өчүмдү!\nБет алып соём дөөңдү,\nЧамам келсе талкалайм\nЖолоюм, сенин мээңди.\nШымаланып чыгыпсың\nКаканчынын шаарынан,\nКармап, союп жиберсем\nСенин каның сонун баарыдан."
  },
  {
    "id": "450",
    "text": "Шымаланып чыгыпсың\nКаканчынын шаарынан,\nКармап, союп жиберсем\nСенин каның сонун баарыдан.\nҮч калайман бир салам,\nЖылкың түгүл жылмайтып,\nУюңду тийип кошо алам.\nАлтай, Оркой жериңди\nАйланып, тооруп баспасам,\nМанас болбой өлөйүн,\nСенин ордоңду бузуп чачпасам,\nБелимди бекем буубасам,\nБет алышып турбасам,\nАтаа, безилдеген бүрүгүм,\nСени Бээжинге чейин куубасам,\nТөшүңө айза сунбасам,\nТуубай туна чөгөйүн,\nСенин төрөңдү сайып жыкпасам!\nТаштууңду кармап албасам,\nКызыл чоктуу эриңе\nКыргынды кымбат салбасам!»\nАйбаты катуу, заары күч\nАрслан Манас күүлөндү:\n«Атаа, үч таш тулга, бир очок\nЧанач мурун, чоң соргок\nЭтеги жерге тийбеген,\nЭгемдин жалгыз экенин\nЭч убакта билбеген,\nЭртең менен турбаган,\nКызыталак, бүрүк ит\nЭзелки кирин жуубаган,\nАндай-мындай дебеген,\nМууздап малын жебеген,\nЫламасын бир кылган\nМалы арбын, башы жок\nБурканын кудай дей берген.\n\fЖыйылган кара калмагың,\nКаканчыдан Бээжиндин"
  },
  {
    "id": "451",
    "text": "Малы арбын, башы жок\nБурканын кудай дей берген.\n\fЖыйылган кара калмагың,\nКаканчыдан Бээжиндин\nКанынан буйрук алыпсың,\nКалдай кара калмагың\nКаарды катуу салыпсың.\nКезетиң ала койгун - деп,\nЧамаң келсе, калмагым,\nЭми мени соргун» - деп,\nТоручаар оозун бурду эми:\n«Кезетиң Жолой алгын - деп,\nКеңири күчүң салгын - деп,\nКелберсиген чоң калмак,\nКелегой кегиң алгын» - деп,\nКыймылдабай, былк этпей,\nКызыр чалган кабылан\nКылт этпей карап турду эле.\nАчбууданчан Жолой кан\nОңурайып барбайып,\nОпол-тоодой дардайып,\nЖетик эрдин бири экен,\nКөрүп сынайт Манасты\nӨзү сынчы кул экен.\nКапырай, адамдан бөлөк сүрү бар,\nАрсландай түрү бар,\nКара чаар кабылан\nКанкор эрдин жолдошу -\nКапталында чамынат.\nЧолок көк жал арслан\nАлып салчу эмедей\nАрслан эрдин жөкөрү\nАрт жагынан чамынат,\nБир караса - миң киши:\n«Калмакты карап алгын» -деп,\nАңдып турган эмедей\nАркасынан жабылат.\nБет алдына караса -\nАрандай оозу ачылып,"
  },
  {
    "id": "452",
    "text": "Аңдып турган эмедей\nАркасынан жабылат.\nБет алдына караса -\nАрандай оозу ачылып,\nАлып ийчү эмедей\nАңдып турат сур жолборс,\nАр мүчөсүн карасаң -\nАрслан сыны көрүнөт,\nАкыл айран, ич күйүп,\nЖолойдун көөнү бөлүнөт,\nЖан-жагына караса\nЖанакы келген буруттун\nЖалаңкыч сыны көрүнөт.\nАры балбан, ары шер,\nАдамда болбойт мындай шер,\n\fБилеги жоон, таш жүрөк\nБил мүчөлүү бадирек\nКайраты бийик, заары күч\nКатылышкан адамды\nКыла турган жылма түз.\nҮйдөй кара бөркү бар,\nАаламдын баарысын\nЖеке кырчу эрки бар,\nАстындагы Торучаар\nИрмегенден мал жетпейт.\nҮстүндөгү канкорго\nАлышкан менен ал жетпейт.\nБет алыша келгенде\nМенденин көөнү бөлүнгөн,\nЭки беттин ортосу\nАжыдаар түрү көрүнгөн,\nАйбаты бийик шер экен,\nАаламдын баарысын\nКыргын салчу эр экен.\nБилинбей жүрүп куу бурут\nБул Алтайда туулган,\nКатылышкан адамга\nСала турган чуулган.\nБекер туулган шер эмес,\nБекер оңой уул эмес,\nКөргөндө жүрөк зырпылдап,"
  },
  {
    "id": "453",
    "text": "Сала турган чуулган.\nБекер туулган шер эмес,\nБекер оңой уул эмес,\nКөргөндө жүрөк зырпылдап,\nШер экени билинди,\nКөрө салып эр Жолой\nМанасты көрүп күйүндү,\nБайкап туруп, Жолой эр\nӨз жанынан түңүлдү.\nСунуп айза тартпастан,\nАжалдан кылча кайтпастан,\nАчбууданды бир салып,\nКаарланып айза алып,\nКайра жаачу булуттай\nКаары бетине айланып,\nТөбө чачы үрпөйүп,\nКайран Жолой балбаны\nМанаска айза сунганы,\nКаруусу толуп капырга\nКезетин берип эр Манас\nБылкылдабай турду эми.\nБет алып сайды эр Жолой,\nСырттан Манас кайран шер\nЗың-зың этип кенебей,\nЖолой балбан сайганын\nБучкагына теңебей.\n\fЖолойдой балбан капыр жок,\nКалмактардын Жолоюн\nЖарты кылча көргөн жок,\nАйкырып Жолой сайганда\nАйзасы кетти быркырап,\nКөк жал Манас берендин\nШерлик жайы билинди,\nАстындагы Ачбуудан\nЭр Жолойдун тулпары\nТизеден жерге орноду,\nМыктап сайса Манас кан\nБир кыйшак этип койбоду.\nКалмактардын кан Жолой\nАкыл ийлеп, ой ойлоп,"
  },
  {
    "id": "454",
    "text": "Мыктап сайса Манас кан\nБир кыйшак этип койбоду.\nКалмактардын кан Жолой\nАкыл ийлеп, ой ойлоп,\nКылайган арга калбады,\nКайран Жолой канкор эр\nКачар жагын камдады:\n«Кайрылса Манас жеди - деп,\nСайса бурут оң кылбайт,\nКызыталак бул бурут\nЭгерде мени соо кылбайт,\nКызыталак канкордун,\nСайышып турган анткордун\nШердиги эчак билинген,\nТуулбастан алты жыл\nКаканчындын Бээжиндин\nБичигине чийилген.\nКанкор бурут өзү экен,\nӨзүм Жолой болгону,\nЧиркин, Жолой атка конгону,\nМындай шерди көрбөдүм,\nБалбан да элем, шер да элем,\nБолбой калган экемин,\nАаламды буй кылган\nАтактуу Жолой эр элем,\nОңбой калган экемин.\nКаарлуу кайрат баары жок,\nБаштакыдай чама жок,\nБолбой калган экемин» -\nДеп, ошентип, кан Жолой\nЫңкыр-дыңгыр кеп ойлоп,\nЖолой минтип турганда\nЖолборс, айкөл, кабылан\nОңтойлонуп чамынып,\nЖолойго айза саюуга\nЖолборсуң айкөл камынып,\nТегерегин карабай\nТеңизиң айза сунду эле,\n\fТегеле жанын аябай."
  },
  {
    "id": "455",
    "text": "Жолборсуң айкөл камынып,\nТегерегин карабай\nТеңизиң айза сунду эле,\n\fТегеле жанын аябай.\nКыдырата карабай\nКыйкырып айза сунду эле,\nКылча жанын аябай.\nКөк темирден тон кийип,\nКөк чыбык айза колго алып,\nТоручаар санга бир салып,\nАйзаны оңдоп колго алып,\nКөргөндүн көөнү бөлүнүп,\nКөпкөрүнөө кайран эр\nКөк жалдык сыны көрүнүп,\nЖолойдон кезет алууга,\nАжал жетсе өлүүгө,\nЖолой менен эр Манас\nБир мушташып көрүүгө,\nКанкор Манас кан ичме\nАндай-мындай дегиче,\nАчып көздү жумганча,\nБерениң Манас бет алып,\nКан Жолойго жетти эле,\nЖеткен жерде Жолойду\nКанкордугу болбосо,\nКан Манастан башкасы\nКан Жолойго жолойбу?\nЖолой кандай эме экен,\nЭр Жолойго кол салган\nМанас кандай шер экен?\nАч арслан төштөнүп,\nАлгыр кыраан көздөнүп,\nАйкырып Манас жетти эле,\nЖеткен жерде Жолойду:\n«Калмак ээрдин кашы - деп,\nКак жүрөктүн башы» - деп,\nКамбыл тууган капырың\nКачырып айза сайды эми.\nКалмак каны Жолойдун\nҮзөңгүдөн бут тайып,"
  },
  {
    "id": "456",
    "text": "Камбыл тууган капырың\nКачырып айза сайды эми.\nКалмак каны Жолойдун\nҮзөңгүдөн бут тайып,\nЭэрден арты кылтайып,\nЭки өңүрү далбактап,\nКайран жандан түңүлдү,\nКалмактардын Жолою\nЭки көзү жайнады,\nКайран жандан түңүлүп,\nКуюшканды кармады.\nЧылгый ичи күйүндү,\nКалмактардын Жолою\nЧымындай жандан түңүлдү.\n«Кайрылса бурут өлдүм - деп,\n\fОн экиде буруттан\nАжалды артык көрдүм» - деп,\nЭси кетип салактап,\nЭс-акылын жыя албай\nЭр Жолой турду алактап,\nАйласы кетип бакырып,\n«Мөндүлөп» ураан чакырып,\nКайрылып Манас келгиче\nКалмактардын Жолою\nКаман алпын чакырып,\nЖору куйрук Жоон алп\nЖоон алпын бакырып,\nАлтымыш жайсаң, кырк дөөсү\nКоргон болуп Жолойго\nТегеректеп жетти эле,\nЖөлөп-таяп Жолойду\nОңолтуп жүрүп кетти эми.\nАркасынан чыр салып,\nАк арсландай суйсалып,\nБерениң Манас бет алып,\nБелгилүү жанын аябай\nБалбандарга жетти эми.\nКайчы кулак Каман алп,\nЖору куйрук Жоон алп,\nЖолунда кыйын балбаны"
  },
  {
    "id": "457",
    "text": "Балбандарга жетти эми.\nКайчы кулак Каман алп,\nЖору куйрук Жоон алп,\nЖолунда кыйын балбаны\nКабылан төрө, канкордун\nАстынан чыга калганы.\nБалбанды бузуп, жол салып,\nКүрмө кийген балбандын\nКүчтүүсүнө кол салып,\nМаңдай-тескей турушуп,\nАйзалашып көк жалдар\nБет алышып урушуп,\nМушташканда айзалар\nКуурайдай сынып быркырап,\nАйза учунан ак була\nКалдактап учуп дыркырап,\nАйзадан амал кеткенде,\nАйбалта колго алышып,\nКөз ирмебей көк жалдар\nМуну менен салышып,\nАйбалта сынып быркырап,\nТутам жери түк калбай\nТакыр сынып чыркырап,\nКылычты колго алышып,\nКыя тарта салышып,\nКылыч сынып быркырап,\nКабы куру калды эми,\n\fКатуу мүшкүл, чоң согуш\nКыргынды эске салды эми.\nЧоңдугу тоодой алп менен\nКайран Манас канетсин\nБет алышып калды эми.\nКаман алп менен Жоон алп\nБалбандыгы башкача,\nҮйүң күйгөн иттердин\nБаатырдыгы бир канча.\nКан алдында турганда\nКезиккенди койбогон,\nБет алган аман калбаган,\nБеттеп менде барбаган:"
  },
  {
    "id": "458",
    "text": "Кан алдында турганда\nКезиккенди койбогон,\nБет алган аман калбаган,\nБеттеп менде барбаган:\n«Кылып иет окус» - деп,\nКынжы менен байлаган,\nБалбан экен, эр экен\nБаатыр Манас эр менен\nАйкалышкан кези экен.\nКапчыгайдын желиндей\nКаарланып күркүрөп,\nАңги суунун селиндей\nЖер солкулдап дүркүрөп,\nБет алыша калышып,\nМанас менен бул алптар\nМендеден бөлөк салышып,\nКудай шер кылып жараткан\nМанас эр кандай шер эле,\nМанас менен беттешип\nЖоон алп менен Каман алп\nЭкөө кандай эр эле?\nЖакалашып тартышып,\nАстындагы буудандар\nТизеден жерге батышып,\nТондун баарын тытышып,\nКаршы-терши турушуп,\nМылтык атып, жаа тартып,\nКарсылдашып урушуп,\nМаңдайлашып турушуп,\nБашкасынан айла жок\nЧокмор менен урушуп,\nКайчы кулак Каман алп\nКанкоруңа жетерде,\nКөк жал Манас жетти эми,\nАйта-буйта дегиче,\nАчып көздү жумганча\nКыраан Манас канкор шер\nТоручаарга камчы уруп,\nТоктолбостон жеткени,\n\fКолунда болот чокморун"
  },
  {
    "id": "459",
    "text": "Кыраан Манас канкор шер\nТоручаарга камчы уруп,\nТоктолбостон жеткени,\n\fКолунда болот чокморун\nСууруп алып өткөнү,\nКаарланып бакырып\n«Кыргыздап» ураан чакырып,\nКанкор Манас шериңдин\nКаалгадай кашка тиш,\nКалайыктан башка тиш,\nКашкайып чыгып сумсайып,\nКаары бөлөк, заары күч\nКармашканды кылат түз.\nАрсландай көз жайнап,\nАрслан Манас көк жалдын\nКан ичмеси бек кармап,\nКолунда болот чокморун\nДалдап кармап имерип,\nЖору куйрук Жоон алпын\nТөбөгө салып жиберди.\nЧокмор кетти быркырап,\nКөк темирден туулга\nАсманга учту дыркырап,\nЖору куйрук Жоон алпың\nЖаны чыкты чыркырап.\nКейитпей көк жал турбады,\nДүнүйө салып Жоон алп\nКеригинен кулады,\nКытай кыйла, бул жалгыз\nКызыкты кымбат баштады,\nКырк жайсаң баштык Жоон алпын\nКыраан Манас кабылан\nКыргын кылып таштады.\nКызык уруш кылышып,\nКылчайбастан урушуп,\nКүн мезгилин алган жок,\nКүнүндө тынып калган жок.\nЧыканактап уйку албай,\nЧырм этип тынч албай"
  },
  {
    "id": "460",
    "text": "Күн мезгилин алган жок,\nКүнүндө тынып калган жок.\nЧыканактап уйку албай,\nЧырм этип тынч албай\nЧындап Манас урушуп,\nКанкордугу билинди.\n«Кан ичер көк жал экен» - деп,\nЧоң атагы Манастын\nБээжиндин Эсенканынын\nДаңзасына чийилди.\nКыргынды кызык баштады,\nЭсенкандын элчисин,\nКатуу сакчы жерчисин,\nКойбой кырып таштады.\nМындай дүмөк ким билген,\nКырааның Манас барында\n\fКытайга салган чоң дүрбөөн.\nКөргөндө болбойт эч арман,\nКанкор Манас жомогу\nКалмакка салган чоң жаңжал.\nӨзү Алтайда туулган,\nОн экиге келгенде\nОйронуң салды чуулган.\nКара калмак, манжуунун\nӨзөнчөсүн өрттөдү,\nКочкуларын коройтту,\nБаатырларын башкача\nКойбой кырып соройтту.\nКара сууга кан куйду,\nТулаңдуу жерди тутантты,\nӨзөнчөнү майлады,\nӨчөшкөндү жайлады,\nБелестен Манас толгонду,\n«Манас келет» дегенде\nТилди билген балдары\nДым ыйлабай сооронду.\nКатылган тирүү калган жок,\nКаканга салды чоң дүмөк\nӨлгөн менен арман жок,"
  },
  {
    "id": "461",
    "text": "Дым ыйлабай сооронду.\nКатылган тирүү калган жок,\nКаканга салды чоң дүмөк\nӨлгөн менен арман жок,\nБашта Манас жогунда\nКара калмак, ал манжуу\nКырк үйлүү кыргыз шордууга\nКызыкты мыктап салчу экен,\nАт менен сулуу кызынан\nЖылында алым алчу экен,\nАл алымын бербесе\nБилгендерин кылчу экен,\nКара калмак, манжуу журт\nКойбой сабап урчу экен.\nКечээ Манас он экиге келгенде\nКаарды катуу салыптыр,\nЭсенкандын келгенин,\nЗордук кыла бергенин\nКыргын кылды соройтуп,\nКыйласын союп торойтуп,\nКыргынды кызык баштады,\nКочку, Дөңгө чоң алпын\nКойбой кырып таштады.\nКаардуу катуу чыр салды,\nТопурактын жонунан,\nТозоку Жолой колунан\nМиң төөдө чайын бир алды,\nКесирди кенен баштады,\nКечилдерин кержейтип,\n\fКесирине тийгенди\nМалча биттеп таштады.\nАйдардуусун аймады,\nТаш сайынган мыктуусун\nТакыр кырып таштады.\nКан Манаска катылып,\nУлугунан кан өлдү,\nКанкор шерге катылып,\nКармашкандын баары өлдү.\nЖору куйрук Жоон алп"
  },
  {
    "id": "462",
    "text": "Улугунан кан өлдү,\nКанкор шерге катылып,\nКармашкандын баары өлдү.\nЖору куйрук Жоон алп\nТалкан болуп өлгөнү,\nБалбандардын өлгөнүн\nКайчы кулак Каман алп\nЖолой экөө көргөнү,\nКөрүп алып эр Жолой\nКаман алпка айтты кеп,\nАчбуудан оозун бурганы,\nКаман алптын өзүнө\nАрманын айтып турганы:\n«Өзүм Жолой болгону,\nЖолой атка конгону,\nКара калмак калк элем,\nКаканчылуу Бээжиндин\nЧоңдугу тоодой алп элем,\nКең өзөндүн карагай\nОргон Жолой мен элем,\nКез болгонду талкалап,\nСоргон Жолой мен элем,\nЖеке өзөнгө ээ болуп,\nКонгон Жолой мен элем,\nКармашканды соо койбой,\nСоргон Жолой мен элем,\nЧынмачынга Каканга\nКоргон Жолой мен элем,\nЧоңдугум тоодой эр элем\nЖолукканды жанчтаган\nЖолборско чалыш эр элем,\nЖолукканды мент кылган\nКоргон Жолой мен элем.\nЖоону бүгүн көргөнүм,\nЧамам чарчап, ал кетип,\nКордукту бүгүн көргөнүм,\nАтагым бар Бээжиндин\nАябаган дөөсү элем,\nБеттешкенге барчу элем,\nЭсенкан буйрук кылганын"
  },
  {
    "id": "463",
    "text": "Атагым бар Бээжиндин\nАябаган дөөсү элем,\nБеттешкенге барчу элем,\nЭсенкан буйрук кылганын\nБет алып байлап алчу элем,\nЧаар ат минген бурутту,\n\fБурут мени курутту,\nОң далымдын бети ооруйт\nИки, кокуй, катыгүн!\nБаякы өпкөмдүн бир жак чети ооруйт.\nҮү - деп, ийсем оозуман\nӨжөк-өжөк кан кетти,\nИчим күйүп өрт болуп,\nЖолоюңан жан кетти.\nИчи-тышым чок болду,\nЭми жетип бир сайса\nТоодой Жолой жок болду.\nӨзүм Жолой болгону,\nБеттешкенди соргону,\nЖети батман буудай жеп,\nДан жыттанган кул элем,\nЖети миң дөө өлтүрүп,\nМен дагы кан жыттанган эр элем,\nСегиз батман буудай жеп,\nДан жыттанган уул элем,\nЖеткен жерди көп сойгон\nМен дагы жин жыттанган эр элем.\nӨлөргө Жолой аз калдым,\nКетериме так калдым,\nБүгүн өчөрүмө аз калдым,\nБашым челек кан болду,\nБүткөн бойдун баарысы\nБылкылдабай шал болду.\nЖандан жаман түңүлдүм,\nБуруттун Манас канкору,\nБузуку тууган анткору,\nЖан коюучу жан эмес,\nБекер туулган бала эмес,"
  },
  {
    "id": "464",
    "text": "Буруттун Манас канкору,\nБузуку тууган анткору,\nЖан коюучу жан эмес,\nБекер туулган бала эмес,\nУшул Манас чоңойсо\nКаарды катуу салат бейм\nӨрттөнүп өлгөн бул бурут\nКапкайда кегин алат бейм,\nЖолукканды жоготуп,\nКурмандыкка чалат бейм,\nКагыша кетсек өлөрбүз,\nЧынмачынды Каканчын\nӨлбөй жүрсөк токтой тур,\nӨрттөнүп кеткен буруттан\nИттей кордук көрөрбүз.\nЖалындуу бузук көзү бар,\nБеттешкен менде оң болбойт,\nКызыталак бурутка\nБет алган киши соо болбойт.\nБул чуулгандуу буруттун\n\fКоюлган аты «Чоң Жинди»,\nҮйүң күйгөн буруттун\nБул амалын ким билди?\nСынчы менен мен келбей,\nЖакыптын уулун бир көрбөй,\nКапыя калган экемин,\nБаласын мурун бир көрбөй\nСокур болгон экемин.\nӨзүм Жолой болгону,\nЖолой атка конгону,\nМындай балаа көрбөдүм.\nӨз дүйнөнү чачалы,\nЖолуң каткан балага\nЖолобостон качалы.\nБеттешип менде жеңеби,\nКызыталак канкорго\nТеңелген үйүн көрөбү?\nКанкор экен, шер экен,\nОн эки мүчө тең экен,"
  },
  {
    "id": "465",
    "text": "Кызыталак канкорго\nТеңелген үйүн көрөбү?\nКанкор экен, шер экен,\nОн эки мүчө тең экен,\nУшул Манас чоңойсо\nБуланы бузуп албайбы,\nБузукту катуу салбайбы,\nАман турса Бээжиндин\nКандыгын тартып албайбы!\nБейпай салат куу башка\nӨзүм Жолой болгону,\nЖолой атка конгону,\nАчбууданды мингени,\nАйкырып жоого тийгени,\nЖолуккандын баарына\nЖоболоңду салчу элем,\nКезиккенди талкалап,\nКейитип байлап алчу элем.\nӨзүм Жолой болгону,\nБул буруттун колунан\nӨлүп кала таштадым,\nЭрбеңдеген эки кол\nӨйдө болбой шал болду,\nЧелектей болгон кайран баш\nЖарылып кара кан болду.\nКабыргам кетти быркырап,\nЧымындай жаным чыркырап,\nОмурткамдын кошмосу\nБул бурут айза сайганда\nБөлөк-бөлөк бөлүндү,\nКызыталак буруттун\nКапырай кыйындык жайы көрүндү.\nКөз жумулуп өлбөдүм,\n\fКан Жолой атка конгону\nКаардуу мындай көрбөдүм.\nКайраты мыктуу, заары күч\nКанчаларды кылды түз,\nКармаша турган жоо эмес\nБул буруттан күдөр үз.\nОң таптырчу уул эмес,"
  },
  {
    "id": "466",
    "text": "Канчаларды кылды түз,\nКармаша турган жоо эмес\nБул буруттан күдөр үз.\nОң таптырчу уул эмес,\nОңой кылчу кул эмес,\nКаарды катуу баштады,\nБаатырсынган Дөңгөнү\nТакыр кырып таштады.\nБалбан да экен, шер да экен,\nКызыталак бул канкор\nАртык балбан эр да экен,\nДүмөктү чууга баштады,\nКараан кылган балбанды\nТакыр кырып таштады,\nАкылы айран бөлүндү,\nАйбатынан жан чыгып,\nҮйүң күйгөн бул бурут\nЖалаңкыч сыны көрүндү.\nАлпым да бар, дөөм да бар\nБет алып айза сайбады,\nКаары күчтүү буруттан\nБет алган тирүү калбады.\nОңой бурут уулу эмес,\nБет алышкан мендени\nОң таптырчу кул эмес,\nУзун бойлуу, кең далы,\nАры балбан, ары шер\nЖолум үйдөй бөркү бар,\nЖолуккандын баарысын\nЖөн эле кыйратып ийчү эрки бар,\nОк өтпөгөн тону бар,\nОк жетпеген аты бар,\nАк жолборстой сүрү бар,\nАаламдын баарысын\nАла турган түрү бар,\nКөк жолборстой чамынып,\nМайлаган буудай жүздөнүп,\nКүүгүм туман көздөнүп,\nАлтайда бурут туулган,"
  },
  {
    "id": "467",
    "text": "Көк жолборстой чамынып,\nМайлаган буудай жүздөнүп,\nКүүгүм туман көздөнүп,\nАлтайда бурут туулган,\nКытай эмес кылымга\nСала турган чуулган.\nТелегейи тең экен,\nИчин карап отурсак\nЖер жүзүнөн кең экен,\nӨлчөөсүн көрүп байкасам\n\fШай колдогон шер экен.\nСыягы суук Манаска\nМенде азарын салабы?\nКызыталак канкорго\nБет алган тирүү калабы?»\nКөбү жалган, көбү чын,\nКөрүнөө кудай билбесе\nКөрүп келген киши жок,\nЖарымы төгүн, жарымы чын,\nЖараткан өзү билбесе\nЖанынан келген киши жок.\nЗайыппуруш шерлерди\nЖомок кылдык эрмекке,\nИлгерки кеткен шерлердин\nЖосунун айтып бермекке.\nКалмактардын кан Жолой\nБашын чайкап күйүнүп:\n«Кармаса кыргын салат» - деп,\nКайран жандан түңүлүп:\n«Сары жаргак шым кийген\nЖакыптын уулу Манастын\nЗарларлык сыны көрүнөт,\nЖазганбай жоону кыйратчу\nБалбандык сыны көрүнөт,\nАаламды талкандай\nСалчу сыны көрүнөт,\nЭкөөбүз турмак Каман алп\nКакайлатып Бээжинди\nАлчу сыны көрүнөт."
  },
  {
    "id": "468",
    "text": "Салчу сыны көрүнөт,\nЭкөөбүз турмак Каман алп\nКакайлатып Бээжинди\nАлчу сыны көрүнөт.\nКырк чилтен жолдош шер экен,\nКытай турмак Кырымды\nКызыгып тийсең жинине\nКыйратып ийчү шер экен,\nАдамдан мындай болобу?\nСалмакташып, беттешип\nМуну менен сайышкан адам оңобу?\nМындай карап отурса\nБир адам болуп табылат,\nАйкырып айза сунганда\nМиң киши болуп жабылат.\nБеттешсек бу кан төгүлөт,\nКызыталак бул канкор\nМендеден бөлөк көрүнөт,\nОңой бурут жоо эмес,\nШай колдогон шер экен,\nКез болгонду кулатып,\nТебелеп кетер эме экен.\nКызыталак канкорду\n\fБул Алтайдын ичинде\nКөрүмбөй тууган анткорду,\nКырк чилтен экен жолдошу,\nЧилтендин бирөө сур жолборс\nАсты жагын баштаптыр,\nЭң астында беш адам\nБелгилүү жолун чалыптыр,\nКара чаар кабылан\nКапталында чамынып,\nЖолун баштап алыптыр.\nАлп кара куш зымырык\nАзыр илип кетчүдөй,\nАзыр түпкө жетчүдөй,\nАсмандан арбайтып бутун салыптыр.\nКөк жал Манас кабылан\nАлтымыш кулач кара мар"
  },
  {
    "id": "469",
    "text": "Азыр түпкө жетчүдөй,\nАсмандан арбайтып бутун салыптыр.\nКөк жал Манас кабылан\nАлтымыш кулач кара мар\nЖыландын чоңу ажыдаар\nАрт жагынан ышкырып,\nЖолдош болуп калыптыр.\nКапчалдай оозу ачылып\nЛеп тартып ийчү эмедей\nОозунан өртү чачылып,\nСойлоп жүрүп калыптыр.\nМендеден бөлөк түрү бар,\nКаптал жагым Каканчын,\nУлуңту Дыңша, Бакбурчун\nУшуларды талкалап,\nАлчу түрү бар экен,\nЧынмачынга кыргынды\nСалчу түрү бар экен.\nӨлбөй-житпей бул жерден\nӨз дүйнөнү чачалы,\nКарыкан көздөй качалы,\nКызыталак бул бурут\nЧалышсак чама түк келбейт,\nЧабышсак моюн түк бербейт.\nЧарпыша кетсек кокустан\nКокуйду башка салбасын,\nКойбой кармап албасын\nКойдой башты кеспесин,\nКурсакты бээдей жарбасын,\nЖол үстүнө сүйрөтүп,\nДаңгыттарга жарбасын.\nТыйпыл кылып талкалап\nТаза кырып салбасын» -\nДеп, ошонтүп эр Жолой\nКаарланып чамынып,\nКачарына камынып,\n\fБоконо сөөгү болкулдап,\nБоктуу ичеги солкулдап,\nЧыны менен күйүнүп,"
  },
  {
    "id": "470",
    "text": "Качарына камынып,\n\fБоконо сөөгү болкулдап,\nБоктуу ичеги солкулдап,\nЧыны менен күйүнүп,\nКапырдын Жолой балбаны\nАкыл ийлеп, ой ойлоп,\nКайран Жолой качты эми,\nТүгөнгөн тоонун урчуктан,\nДүмүрөйгөн тумшуктан,\nКөрсө көңүл бөлүнүп,\nОпол-тоодой көрүнүп,\nАстындагы Торучаар\nОлбуй-солбуй камчы уруп,\nОң-тетири теминип,\nТоручаар оозун буруптур,\nКырма темир сыр найза\nКыйкырык салып сунуптур.\nКаарланып бет алып,\nКачып берген Жолойго\nКанкор шер айза көтөрүп,\nАстындагы Торучаар\nСопол куйрук, сом туяк,\nТемир туяк, жез билек\nЧуу укканда бөлүнүп,\nТулпарлык сыны көрүнүп,\nИрмегенде кара жер\nКат-катынан бөлүнүп,\nЧуркаганда тулпарың\nБуудандык сыны көрүнүп,\nАрандай ооз ачылып,\nКан аралаш ак көбүк\nОмуроодо чачылып,\nБасып өткөн кара таш\nТалкан болуп быркырап,\nЖолум үйдөй дыркырап,\nЖолборс Манас көк жалдын\nТөбөсүндө дыркырап,\nБаарыдан тулпар Торучаар\nБашын жерге салыптыр,\nАрбытып арыш алыптыр.\nЭти кызып ээлигип,"
  },
  {
    "id": "471",
    "text": "Баарыдан тулпар Торучаар\nБашын жерге салыптыр,\nАрбытып арыш алыптыр.\nЭти кызып ээлигип,\nКайыктай кулак жапырып,\nКуюндай жерди сапырып,\nКойбой чуркап арыштап,\nТулпарлык сыны көрүнүп,\nБулчуң эти карасаң\nЖолум үйдөй көрүнүп,\nКоёндой жону түзөлүп,\nАрандай оозу ачылып,\n\fБүрүшүп кеткен туягы\nЖолум үйдөй ачылып,\nТозоңун тоодой чубалтып,\nКалмактардын Жолоюн\nТүгөнгөн тоонун урчугу,\nТүмпүйгөн тоонун тумшугу -\nАйры белес тайпаңды\nАйкөл Манас кабылан\nАлты айланта кууду эле,\nЖетим кайкаң дөбөчө\nЖеткилең айкөл Манас кан\nЖети айланта кууду эми.\nТүз адырмак кайкаңга\nМанас кетип баратат,\nАдыр-күдүр чыбырда\nЖолой качып баратат,\nБудурмакты айланып,\nБуткулга салып кубалап,\nЭңкейишке киргенде\nЧоң Жолойдун Ачбуудан\nЭликтей колу сайылып,\nӨр таяна бергенде\nКанкоруңдун Торучаар\nЖал-куйругу жайылып,\nБудур жерге келгенде\nЭр Жолойдун Ачбуудан\nБукадай мойну булкулдап,\nБурулушка келгенде\nБуудан экен Торучаар"
  },
  {
    "id": "472",
    "text": "Эр Жолойдун Ачбуудан\nБукадай мойну булкулдап,\nБурулушка келгенде\nБуудан экен Торучаар\nБугудай көзү жылтылдап,\nАйдай сары талаанын\nАтактуу Жолой кыраакы\nАлкымына салды эле,\nСары изине чөп салып,\nЗаманасын кетирип,\nМанас саргарта кууп алды эми.\nТомуктай жерде тоо жок,\nТомпоюп кирер коо жок,\nКытайлар Дыңша дээр экен,\nКырк күнчүлүк чөл экен.\nЧып этим жерде суу жок,\nЧымчып жээр чөбү жок,\nОшол чөлдү этектеп,\nАшып Жолой баратат.\nАлапайын таба албай,\nАманат жандан түңүлүп,\nКачып Жолой баратат:\n«Жетсе канкор жеди», - деп,\n\fЖерге кирген чоң Жолой\nЖетик жандан түңүлдү.\nКабагы карыш тырышып,\nКаарланып күпүлдөп,\nКайран Жолой канетсин\nАчбуудан менен урушуп:\n«Канаттуу тулпар мал элең,\nКаргыш тийди саа - деп,\nЖетсе канкор оң кылбайт,\nАжал жетти маа» - деп,\nКапырлардын Жолою\nЖеткилең кыйын шум экен.\nЧоң зыйкырчы, жадыкөй\nӨзү жайчы кул экен.\nЖер бөлүнүп закымдап,\nТоручаары курусун,\nЖолойдун Ачбууданга"
  },
  {
    "id": "473",
    "text": "Өзү жайчы кул экен.\nЖер бөлүнүп закымдап,\nТоручаары курусун,\nЖолойдун Ачбууданга\nЖетмек болду жакындап,\nАстындагы Жолойго\nКүүлөндү Манас баркылдап:\n«Кызыталак Жолой кул,\nКачып отур көрөйүн,\nСенин каныңды суудай төгөйүн,\nКайра тарткын эр болсоң,\nКармалашып көрөйүн!\nЭтеги карыш тилик ит,\nЭс билбеген чирик ит!\nМинтип качып отурсаң\nАңгекке кууп тыкпасам,\nАзапты артык кылбасам,\nБээжинге чейин куубасам,\nКаарды катуу салбасам,\nКылычтап башың албасам,\nТирүү жүрбөй өлөйүн,\nКара калмак качпагын\nКармалашып көрөйүн.\nМинтип качып отурсаң\nКачканың менен койбоймун,\nКаарыма кабылдың\nКаргыш болуп торгоймун,\nЭми жетсем оң кылбайм.\n«Алыша албай өлдүм», - деп,\nАрмандуу болуп каласың,\nКаарды катуу көрөсүң,\nКатынча качып өлөсүң!\nЖетчү болсом калмак саа\nКызыкты кыйын саламын,\nБарбаңдаган кайырдин\n\fЖетчү болсом өзүңө\nКылычтап башың аламын!\nКытайга тууган кыргынмын,\nКызыкты кымбат саламын,"
  },
  {
    "id": "474",
    "text": "Жетчү болсом өзүңө\nКылычтап башың аламын!\nКытайга тууган кыргынмын,\nКызыкты кымбат саламын,\nКыйла атамды өлтүрдүң,\nОшонун өчүн аламын!\nӨзөндүү булак чоң Алтай\nОшону өрдөтө салар малым жок,\nӨзүң тийип чыр кылдың,\nӨлөрман кытай, коё тур,\nӨлүмдөн аяр жаным жок.\nКаарым келди какайдым,\nКатуу тийдиң жиниме,\nКазат баштап урушуп,\nЭми катылбай койбойм бириңе.\nТим жүргөн жанды тим койбой,\nТийдиңби менин жиниме?\nКатыламын Каканчың\nБасташканым Бакбурчун\nБелди бекем бубамын,\nБездиң кара калмагым,\nСени Бээжинге чейин кубамын!\nЖетчү болсом кокустан,\nКабыргаңдын бөксөсүн\nКачыр-бучур сөгөмүн,\nКаныңды койбой төгөмүн,\nКызыталак, ой, калмак,\nАзапка эми чатылдың,\nЖети миң балбан кол тартып,\nЖергеме не - деп, катылдың.\nЖергеме кол салгыдай,\nМени байлап алгыдай,\nБээжинден көчкөн кытайдын\nБеш калаа сан көчү жок,\nБейилсиз калмак тура тур\nЖети атаңдын өчү жок!»\nМанас келет күүлөнүп,\nШер Жолойго сүйлөнүп,"
  },
  {
    "id": "475",
    "text": "Бейилсиз калмак тура тур\nЖети атаңдын өчү жок!»\nМанас келет күүлөнүп,\nШер Жолойго сүйлөнүп,\nБакырып Манас кеп айтса,\nКачкан Жолой калмактын\nКөңүлү кетти бөлүнүп,\nАркасына көз салса,\nАйкөл Манас кабылан\nКан ичер түрү көрүнүп,\nАстындагы Торучаар\nКөрүнгөндө көрүнүп,\nКөрүнбөсө союлгур\nКөк түтүн болуп бөлүнүп,\n\fОмбул-домбул чуратып,\nТозоңун тоодой уратып,\nАстындагы Торучаар\nБулуттай учуп закымдап,\nКалган экен кызыталак\nАчбууданга жакындап,\nЖакын Манас барганда\nБылкылдактын сары саз\nИчи токой, чилик аралаш\nАйласын таппай шашты эми\nКөзөл экен эр Жолой\nТокойго кире качты эми.\nКалмактардын кан Жолой\nӨзү жайчы кул экен,\nТокойго кирип барганы,\nКүн жаадырчу жай ташты\nКөтөрүп сууга салды эми.\nАстыдан булут табылды,\nЖер жүзүнө көгөрүп,\nЖөө туман түшүп жабылды,\nТуш-тушунан зыркырап,\nМуздак шамал урду эле,\nТоо башына дүмпүйүп,\nКара булут турду эле.\nБулут учуп кыбырлап,\nАсмандан алты сай мөндүр куюлуп,"
  },
  {
    "id": "476",
    "text": "Тоо башына дүмпүйүп,\nКара булут турду эле.\nБулут учуп кыбырлап,\nАсмандан алты сай мөндүр куюлуп,\nАк ала жамгыр шыбыргак\nКудай бетин көргөзбө,\nТоо-тоонун башы жабылып,\nЧуңкурдан туман табылды.\nБөксөнүн баары мөндүрлөп,\nЖаканын баары жамгырлап,\nАңгектин баары тыгындап,\nАрыктын баарын жыгындап,\nАсман менен куюлган\nАлты сай мөндүр шыбыргак,\nЖердин үстү бузулуп,\nКыян жүрүп кыбырлап,\nКоктудагы жыгачтын\nДүмүрү чыгып короюп,\nЖаткан төөдөй, уйдай таш\nТалаага токтоп короюп.\nЖаткан төөдөй дөңгөчтөр\nКаршы-терши сороюп,\nТокойдун баары тутулуп,\nТоонун баарын карасаң\nКыян жүрүп бузулуп,\nКызык кылып күн жайлап.\n\fКызыталак Жолой кутулуп,\nАранын баары бузулуп,\nЖайдын күн муздак кыш болуп,\nТөрө Манас бетине\nТөрт эли муздак муз туруп,\nКыбыладан\nМуздак жел жүрүп зырылдап,\nЧүмкөгөн булут чачылып,\nЖапжарык болуп\nАлданын күнү ачылып,\nЖер үстүнөн кара буу чыгып буркурап,\nЖолойду таппай кайгырып,"
  },
  {
    "id": "477",
    "text": "Жапжарык болуп\nАлданын күнү ачылып,\nЖер үстүнөн кара буу чыгып буркурап,\nЖолойду таппай кайгырып,\nКан ичер канкор зор Манас\nАлтайга тартты кайрылып,\nЖалгыз жолду жакалап,\nКөрүнгөндө көрүнгөн\nТетиги Алтайдын тоосун бакалап,\nАсмандан ак ала мунар тутулуп,\nКөп балбанын кырдырып,\nБаякы тозоку Жолой кутулуп.\nАтаа, олжоңдогон кайран эр\nОлоктоп тарткан ошол жер,\nАч арслан төштөнүп,\nАчуусу келип түнөрүп,\nАлгыр бүркүт көздөнүп,\nОңураңдап кайран шер,\nОлоңдогон курган эр\nУрунарга тоо таппай,\nУрушарга жоо таппай,\nЖүрөрүнө жол таппай,\nТиерине кол таппай,\nАлтайдын тоосун жакалап,\nАсыл көк жал келатса\nАлтымыш тулпар сан буудан\nАстына айдап алыптыр,\nБет алдынан барбайып,\nКаман алп чыга калганы.\nКаман алпты көргөндө\nЭрте сөзү кеч болуп,\nКан ичме Манас канкордун\nБир кагыша кетүүгө\nЭки көзү төрт болуп:\n«Кайчы кулак Каман алп\nКармалаша калайын,\nОлжо кылган күлүгүн\nОртодон тартып алайын!"
  },
  {
    "id": "478",
    "text": "«Кайчы кулак Каман алп\nКармалаша калайын,\nОлжо кылган күлүгүн\nОртодон тартып алайын!\nКүрдөлүү башым барында\nКүлүктөрдү айдатып,\n\fОлжого кантип берейин,\nКүчтүүсүнгөн кул менен\nКүпүлдөшүп көрөйүн\nТуйгун башым барында\nТулпарым кантип берейин,\nБээжинден чыккан алп экен\nМуну менен бет алышып көрөйүн!\nКаарды катуу салайын,\nОпол-тоодой алп менен\nБир кагышып калайын,\nТагдыр жетсе өлөйүн,\nОпол-тоодой балбанга\nОлоктошуп жолугуп,\nОйрондошуп көрөйүн!\nБаатырсынган Каман алп\nКачырып айза саяйын,\nКамбылсынган ит менен\nБир кармалашып калайын.\n«Тагдырда жоктур даба» - деп,\nТалканды мыктап салайын,\n«Кара калмак сага» - деп,\nКапкайдагы өчүм алайын.\nКайчы кулак Каман алп\nКайраты мыктуу, заары күч\nБул бир тобунан жаман алп,\nАйзакерден абыдан\nДаңгылдыгы бар экен,\nАлышканды жок кылган\nКамбылдыгы бар экен.\nАлышкан жоого кез келсе\nДобушунан жан чыгат,\nОю менен болчу экен,\nКолуна таамай тийгенин"
  },
  {
    "id": "479",
    "text": "Алышкан жоого кез келсе\nДобушунан жан чыгат,\nОю менен болчу экен,\nКолуна таамай тийгенин\nЖаш камыш чөптөй орчу экен,\nКайраты келип, кол салса,\nКагышкандын баарысын\nЖөн эле аты менен сорчу экен,\nАлышкандын эченин\nКыргын кылып койчу экен.\nКечээ жети Бээжин козголуп,\nКап-Тоонун бери бетинде,\nКытайдын ары четинде,\nКыяңгер, Капсаң-Тоосунда,\nСуук-Капчыгай оозунда\nСуук-Төр деген төрүндө,\nЖалгыз көз деген элинде,\nКызыталак кытайдын\nУруусу эчен элинде,\n\fОшонун бер жак бетинде,\nШибе деген эл экен,\nЖери майдан ээн экен.\nАдам бөлгөн алыстан,\nКатыны тууса ырымы -\nУстара кылган камыштан,\nКиндигин кесип ырымдап,\nТукуму шибе дээр экен,\nЖалгызын көрсө карышкыр\nАлыста койдой жээр экен,\nКайчы кулак Каман алп\nОшол шибе эл экен.\nШибе журттан туулуп,\nБалбан болуп Каман алп\nБоконо сөөгү толгондо,\nБалбан атка конгондо,\nКазынага алыптыр,\nТоюна токсон качыр союптур,\nМуну менен чоң балбан атка конуптур."
  },
  {
    "id": "480",
    "text": "Казынага алыптыр,\nТоюна токсон качыр союптур,\nМуну менен чоң балбан атка конуптур.\nОшол Суук-Төрдүн жеринде,\nЖалгыз көздүн элинде\nСазаңшаңдын өзүндө,\nЖети Бээжин козголуп,\nЖети жыл уруш салыптыр,\nИт жээр, бит жээр калкына\nСогуш кылып барыптыр,\nКытайдын баары жыйылып,\nЖалгыз көздүн элине\nСогуш кылып барганда\nЖалпы баары кырылып,\nАтагы чыккан Бээжинге,\nЖалгыз көздүн элине\nЖапаны жалгыз салыптыр,\nКалмактардын Жолою\nБелге таңуу кылыптыр,\nЖалгыз көз элин Каман алп\nЖалгыз өзү кырыптыр.\nКайраттуусун жайлаптыр,\nКанчаларын кул кылып,\nБээжинге тирүү байлаптыр.\nБейпайды мыктап салыптыр,\nБет каратып багынтып,\nЖалгыз көз журтун алыптыр.\nКайчы кулак Каман алп\nКатылганды кайсаган\nБул дагы атагы чыккан жаман алп.\nКеришип канга тойбогон,\nҮйүң күйгөн бул чочко\n\fКез болгонду койбогон,\nБалбандыгы башкача,\nМунун баатырлыгы бир канча,\nЖүрөгүнөн чаң чыгат,\nМунун добушунан жан чыгат.\nЭчен төрдү жайлаган,"
  },
  {
    "id": "481",
    "text": "Мунун баатырлыгы бир канча,\nЖүрөгүнөн чаң чыгат,\nМунун добушунан жан чыгат.\nЭчен төрдү жайлаган,\nЭр Эсенкан баатырга\nТартуу кылып эчен дөөнү байлаган.\nБалбандыгы билинген,\nБелгиленип чоң кандын\nБичигине чийилген.\nКайчы кулак Каман алп\nМанастын түрүн көргөндө\nКаарланып бакырып,\n«Какайлап» ураан чакырып,\nКаарланып элеңдеп,\nЖай-жарагын белендеп,\nКеришүүгө ой кылып,\nКеригин санга бир салып,\nТүсү качып, көз жайнап:\n«Түгөтөм бурут сени» - деп,\nАйзасын түздөп бек кармап,\nАйгайы кулак тундуруп,\nКолундагы айзасын\nМанасты көздөй сундуруп,\nЖебеден мурун жетишип,\nЖеткен жерден мушташып,\nАйзалашып өтүшүп,\nАйза сынып кеткенде\nАйбалта менен кагышып,\nАндан айла кеткенде\nКылыч менен чабышып,\nМындан айла кеткенде,\nЧокмор менен кагышып,\nКезенишип турушуп,\nБет алышып урушуп,\nКез болгондун баарысын\nБөрүчө бөлүп жулушуп,\nКарсылдашып урушуп,\nЧоң Алтайда чыр салган,\nКанкоруңдун жумушу\nКарама карап калышып,"
  },
  {
    "id": "482",
    "text": "Карсылдашып урушуп,\nЧоң Алтайда чыр салган,\nКанкоруңдун жумушу\nКарама карап калышып,\nКармай калып айзаны\nКез келген жерге малышып,\nКылыч башта жаркылдап,\nАйбалта башта такылдап,\nЖан аябай турушуп,\nЖадаал салып урушуп,\n\fАрслан Манас көк жалдын\nКолдогону кырк чилтен\nШер экени белгилүү,\nОшондо Манас кабылан\nЧымырканып чыңданды,\nБардыгер күчтүн баарысын\nКолуна жыйып тыңданды,\nКайраттанып сабылып,\nКайыптан акыл табылып,\nКаарланды Манас кан\nКудретке жалынып:\n«Душманды кыраар шер кылдың\nОн эки мүчө тең кылдың,\nБир капырга ал жетпей\nМынча неге кем кылдың?» -\nДеп, ошондо муну айтып,\nАрсландай көзү жайнады,\nКанкор Манас шериңдин\nКан ичмеси кармады.\nКаарланып урушту,\nКаршылашып турушту.\nКыраан Манас кайран шер\nЭңкейип эрдик салды эле,\nКаман алптын\nКол токмоктой кара чач\nКолуна тие калды эле,\nШамдагайы болжолсуз\nШапа-шупа бат кармап,\nҮзөңгүнүн боолукка\nҮч жол орой салды эле,"
  },
  {
    "id": "483",
    "text": "Шамдагайы болжолсуз\nШапа-шупа бат кармап,\nҮзөңгүнүн боолукка\nҮч жол орой салды эле,\nЖылкыдан тулпар Торучаар\nОлбуй-солбуй камчы уруп,\nОң-тетири теминип,\n«Чү» - деп жүрүп калды эле.\nТоручаар жоого үйрөтүп,\nОпол-тоодой шибени\nДыркыратып сүйрөтүп,\nБай Жакыптын чоң кылыч\nЖанынан сууруп алды эми,\nКайчы кулак Каман алп\nКойдой башы кесилип,\nКоондой ичи жарылып,\nКан Манастын колунан\nӨлүм болуп калды эми.\nКолот жерди май кылып,\nКаман алпты жай кылып,\nКыргын салып кытайга\nКанга тоюп катыгып,\n\fКанкор Манас атыгып,\nКатылган тирүү калган жок,\nКудай сүйгөн кайран шер\nӨлгөн менен арман жок.\nБеттешкенди мент кылды,\nКез болгонду кармады,\nБет ала келген балбандан\nБирөө тирүү калбады,\nБеттешкендин баарысын\nБерен Манас жалмады.\nБелсенип чыккан күчтүүнүн\nБерен Манас колунан\nБирөө тирүү калбады.\nТоручаар ичин ачырып,\nТоп балбанын кырдырып,\nТопурак-Тикен жонунан\nТозоку Жолой балбанын\nБээжинди көздөй качырып,"
  },
  {
    "id": "484",
    "text": "Топ балбанын кырдырып,\nТопурак-Тикен жонунан\nТозоку Жолой балбанын\nБээжинди көздөй качырып,\nАябаган дүмөктү\nАрслан салган жери экен.\nАлтымыш буудан тулпарды\nАйдап Манас келди эми,\nЖанындагы кырк бала\nОлжо кылып кетти эми.\nКырк баланын башчысы,\nКыйласынан жакшысы,\nАйзага камбыл ыктуусу,\nЖоо бөрүсү мыктуусу,\nКуру сөздүн бекери\nКуруп калган Кутубий -\nКөк жал Манас жөкөрү.\nОбодон жылдыз болжошу,\nБайчоро менен Чалыбай,\nБаатырыңдын жолдошу,\nЖыйып алган кырк бала\nКанкоруңдун жолдошу.\nМанас салып кыргынды\nТуурдугун май кылды,\nТушукканда кыргызды\nТуш-туш жерге бай кылды.\nКерегесин май кылды,\nКезиккенде кыргызды\nКелберсиген бай кылды.\nСанаасы менен болтурду,\nСандыгынын баарысын\nСары алтын мүлккө толтурду,\nКөңүлү менен болтурду,\nКөмүркөйдүн баарысын\n\fКөп алтынга толтурду.\nОрдо бузуп, олжо алып,\nОрчун журтту байытты,\nТелегейин тең кылды,\nКатылганды тең кырды,\nКара калмак, манжууга"
  },
  {
    "id": "485",
    "text": "Орчун журтту байытты,\nТелегейин тең кылды,\nКатылганды тең кырды,\nКара калмак, манжууга\nКырк үйлүү кыргыз шордууну\nОшол журтка тең кылды.\nЧоңсунганын сомдоду,\nЗордук кылган адамды\nАйбалталап токмоктоп,\nАрслан Манас оңдоду,\nКелип калса кокустан\nБирөө тирүү болбоду.\nЖүрүшүнөн чаң чыгып,\nДобушунан жан чыгып,\nКырк үйлүү кыргыз журтуна\nКабылан Манас туулган,\nКулак угуп, көз көрүп,\nАты угулган манжууга\nАйкөлүң салды чуулган.\nЖолоп адам барбады,\nЖолборсуңдун астына\nЖолуккан тирүү калбады.\nКаттап адам барбады,\nКанкоруңдун өзүнө\nКатылган тирүү калбады.\nКырк үйлүү кыргыз карып журт:\n«Манас атка минди - деп,\nКыйланып келген кырк үйлүү\nЭгедер болуп, ээ болду\nМаңдайга кудай бир жазган\nБизге ырыс дөө болду», -\nБаабединге бат айтып,\nАлда Таала жолуна\nАй туяктан ат айтып,\nӨлө турган ой кылып,\n«Кара калмак, манжуудан\nКутулуп жатып калдык» - деп,\nКурган кыргыз той кылып,\nБаабединин бат айтып,"
  },
  {
    "id": "486",
    "text": "«Кара калмак, манжуудан\nКутулуп жатып калдык» - деп,\nКурган кыргыз той кылып,\nБаабединин бат айтып,\nТүлөө кылып буркурап,\nТүгөл кыргыз чуркурап,\nМойнуна буурчак салынып,\nЧурулдашып чуу туруп,\nЖаратканга жалынып,\nКүйүттүн баары ачылып,\nКүптүнүн баары жазылып,\n\fАчылган арт жабылып,\nАбийирдин баары табылып,\nҮзүлгөнү уланып,\nҮшүнтүп кыргыз кубанып:\n«Өчкөн оттор тамды - деп,\nМаңдайга Манасты кудай берди - деп,\nБоз керешке булуң чер\nЖел тийбеген жылууну\nКудай бизге берди - деп,\nОрдолуу журттан айрылып,\nТентип келген эл элек,\nКара калмак, манжуу журт\nОртосунда калчу элек,\nКаяшаяк биз берип,\nКайшалаңдап бир койсок,\nКыргын болуп калчу элек».\nКиши тапкыс ой кылып,\nКурган кыргыз той кылып,\nКөк бөрү тартып чаң салып:\n«Кутулдук калмак элден» - деп,\nКунан чаап, чаң салып,\nКутуруп кыргыз даң салып:\n«Журт кутулуп калдык» - деп,\nЭсепсиз кыргыз той кылып,\nЭлдин жаны тынды эми.\nМанас, Манас болгон жер,"
  },
  {
    "id": "487",
    "text": "Эсепсиз кыргыз той кылып,\nЭлдин жаны тынды эми.\nМанас, Манас болгон жер,\nМанас атка конгон жер,\nАк калпакты кийди эми,\nАлчайып атка минди эми.\nЭки тизгин, бир чылбыр\nЭми колго алды - дейт,\nОрдо күтүп, кан болуп,\nОлуязаада жан болуп,\nОрунтуктуу эр болуп,\nОн эки мүчө тең болуп,\nКүйүттүү кыргыз кырк үйлүү\nКүтүп алаар шер болуп,\nТолкуган кара калмакка\nТоодой кара сел болду.\nОшондо Манас кабылан\nЧалгын чалып, жер кайгып,\nБуурукса бугу атышып,\nБуурукпаса Алтайда\nКеңири ойноп жатышып,\nТүздөн кулан куулган,\nКаканчы менен кармашып,\nБээжинге салган чуулган,\nБерен да ошол, бел да ошол,\n\f                 Белгилүү Манас шер да ошол.\n                 Дүнүйөнү жайнатып,\n                 Багылан козу, ширин баш,\n                 Бор кайнатып салышып,\n                 Капанын баарын жоюшуп,\n                 Бай Жакыптын кырк тайын\n                 Бир сапарда союшуп,"
  },
  {
    "id": "488",
    "text": "Бай Жакыптын кырк тайын\n                 Бир сапарда союшуп,\n                 Мал күндүү Жакып карыя:\n                 «Кырк тайым бир күн сойду» - деп,\n                 Чекесин түйүп тырышып,\n                 Кайта айтууга чара жок\n                 Ичинде Жакып урушуп."
  },
  {
    "id": "489",
    "text": "Манаска кырк чилтен, Кызырдын жолукканы Акбалтайдын кеңеши\n           менен Манас Кошойду көздөй жөнөгөнү"
  },
  {
    "id": "490",
    "text": "Таң кашкайып сүргөндө,\n                 Жерге жарык тийгенде,\n                 Супа садак чалганда,\n                 Таң сөгүлүп калганда,\n                 Таң атардын муздак жели урганда\n                 Камыштын башы зыркырап,\n                 Балапан торгой чуркурап,\n                 Жерге жарык тийди эле,\n                 Жанындагы кырк бала\n                 Кыраң жерди караса\n                 Көңүлү кетип бөлүнөт,\n                 Кыраң менен бир болуп,\n                 Кырк бала менен Манаска\n                 Бир карышкыр көрүнөт.\n                 Карышкырды көргөндө\n                 Арсландай чамынып,\n                 Кайыптан акыл табылып,\n                 Денеси үркүп чочунуп,\n                 Коржоктогон шер Манас\n                 Торучаар атты токунуп,\n                 Кылычты кынай жайланып,\n                 Чокморду туура байланып,"
  },
  {
    "id": "491",
    "text": "Кылычты кынай жайланып,\n                 Чокморду туура байланып,\n                 Береленип белсенип,\n                 Берен Манас көк жалың\n                 Бери ургандай теңселип,\n                 Ар болотун шайланып,\n                 Жабдык жасап байланып,\n                 Жанындагы кырк бала\n                 Каарланып таптанып,\n\fКанкорго жөкөр болууга\nКыркынын баары аттанып,\nАстында Манас кабылан\nЖурт баштаган төрөдөй,\nАйгай салып, чуу тартып,\nКырк баланын баарысы\nКыргын тийген эмедей,\nКарышкыр качты зирилдеп,\nТегеректеп кырк бала\nБөрүнү кууду бириндеп.\nАйгай кулак тундурду,\nАйкөл Манас баш болуп,\nАстындагы бөрүнү\nБир эсебин эңкейип,\nТаба турган болгондо,\nЭми жетип бөрүнү\nЧаба турган болгондо,\nОң жагына караса\nКыядан түштү кырк киши,\nКырк чилтендин өзү экен,\nБөрү болуп кубулган\nАты Алейкисалам өзү экен,\nӨзү турмак береки\nКараган кара көзү экен,"
  },
  {
    "id": "492",
    "text": "Бөрү болуп кубулган\nАты Алейкисалам өзү экен,\nӨзү турмак береки\nКараган кара көзү экен,\nКарышкыр болуп кубулуп,\nМанаска жолукканы жүргөнү\nБелестен чыкты беш киши\nАк селдеси казандай,\nАйкырса үнү азандай,\nЗорлугу тоонун теңиндей,\nАйбаты жанды жегидей,\nШай атамдын өзү экен,\nКырааның Манас көк жалга\nЖолуга турган кези экен,\nКол алышып турду эми.\nАты Кызыр дубана:\n«Колдодум» - деп, Манаска\nИчинен ыпча тон берди,\nКырк чилтендин баарысы,\nШай ата баштык карысы\nКыдырата кол берди.\nБелекке берген көк күрмө,\nОк өтпөй турган бек күрмө,\nКийсең жоого ылайык,\nОк өтпөгөн кылайып,\nТабылгы жаксаң чок өтпөйт,\nОчогор атса ок өтпөйт,\nЖакадан тартсаң кол өтпөйт,\n\fЖакасы алтын, жеңи жез,\nКош бадана, торгой көз,\nКелеме жака, кең күрмө,\nКеришке кийсең ылайык.\n«Кызыр атам берди - деп,\nАлты шердин кенжеси,\nАрсланым, кийгин бул тонду,\nБалбандыгың башкача\nАлда Таалам жаратты,\nСенин баатырлыгың бир канча,"
  },
  {
    "id": "493",
    "text": "Арсланым, кийгин бул тонду,\nБалбандыгың башкача\nАлда Таалам жаратты,\nСенин баатырлыгың бир канча,\nОтко салса күйбөйсүң,\nСел каптаса акпайсың,\nАрбагың артык, заарың күч,\nКатылгандын баарысын\nАлдам ысап бербесе,\nКыйратасың кылып түз.\nАлда Таала жалгыздын\nМендеси болуп жаралдың,\nАлты шердин артыкча\nКенжеси болуп жаралдың,\nЗайыппуруш көк жалдын\nБерени болуп жаралдың,\nКалк баашасы кабылан\nЭрени болуп жаралдың,\nСултандасың, кандасың\nЖараткан чындап жасаган\nАрбагың бийик, атың оор,\nАйкөл Манас өзүң зор\nБел байлаган белимсиң,\nАлда Таала жараткан\nБелгилүү көк жал шеримсиң.\nАрбагың бийик, атың оор -\nЭңкейтип душман жеңе албайт,\nСага эч ким туура келе албайт.\nАйкашкан жоого киргенде,\nШыдыр жолуң төтөлөйм,\nОоздуктан алып, кулунум,\nӨзүм кармап жетелейм.\nЖараткан жалгыз кудайым\n«Болжош бол - деп жиберди,\nЖараткан жалгыз бир кудай\nКөк жал Манас өзүнө\nЖолдош бол» - деп жиберди,\nЖылаңайлак, жылаң баш"
  },
  {
    "id": "494",
    "text": "Жараткан жалгыз бир кудай\nКөк жал Манас өзүнө\nЖолдош бол» - деп жиберди,\nЖылаңайлак, жылаң баш\nАты Кызыр өзүмүн.\nКулунум, Манас, көзүңдү ач!\nБыягыңда кырк киши\nКырк чилтендин өзү ушул,\n\fКол бергени көк жалым,\nКелип калган кези ушул,\nКыдырата дос болгун\nКырк чилтендин өзү ушул.\nКыдырата кол берип,\nКырк чилтен кирди чуркурап,\nБелестеги беш киши\nБелгилүү Шайдын өзү ушул.\n«Беренге жолдош болом» - деп,\nБет алып келген кези ушул.\nТүшө калып беш киши\nКучакташып калды эми,\nОшондо Манас кабылан\n«Шер» атагын алды эми.\nДин түркүгү зор кансың,\nЧындап кудай жараткан\nАртык улук адамсың,\nКара дин болбой ак болгун,\nБарлыгын билип кудайды\nЧын бусурман бат болгун.\nБалам, бүгүн көргөн, эртең жок\nЖети күндүн бири өлүм,\nЖеткилең динди билбесең\nУят болот мунуңуз,\nБашыңа тоодой иш келсе\nШүкүр кылып туруңуз,\nАкырет жолу такылдыр,\nАкыры ыйман жакындыр,\nАл ыйманды билбеген\nДин билбеген капырдыр."
  },
  {
    "id": "495",
    "text": "Акырет жолу такылдыр,\nАкыры ыйман жакындыр,\nАл ыйманды билбеген\nДин билбеген капырдыр.\n«Быссымылда» деген тилге кел,\nКудай - жалгыз, куран - чын,\nБайгамбар ак, диниң ак,\nЧачып ийчи жыйганды,\nКаалагын жалгыз ыйманды.\nБарлык бирлик иш билгин,\nКудайдын атын бүт билгин».\nКызыр мындай деген соң,\nКызырлуу Манас көк жалың\nАсмандан жылдыз козголуп,\nКызыр менен Манас кан\nКырк эки сапар дос болуп:\n«Өзүң улук шердирсиң», -\nКырк чилтен менен Шай атаң\nКонуп калган жери ошол,\nЧын бусурман Манас кан\nБолуп калган жери ошол.\nКаалаганы кадырдай\n\fТүнгө келди зор Манас,\nКара динден ак болуп,\nДинге келди зор Манас.\nЗайыппуруш кайран шер\nБолгон экен зор Манас,\nКөкүрөккө көп ыйман\nТолгон экен зор Манас.\nОшпурдун уулу Чеге экен,\nЧакырып алып Чегени\nАтасын сурап отурсаң,\nКара калмак уулу экен,\nЧеге аттуу оңобу?\nБул бусурман бала эле,\nЧеге аттуу болобу?\nЧеге аты жоюлсун,\nКутубий атка коюлсун,"
  },
  {
    "id": "496",
    "text": "Чеге аттуу оңобу?\nБул бусурман бала эле,\nЧеге аттуу болобу?\nЧеге аты жоюлсун,\nКутубий атка коюлсун,\nКуп уккун, балам, сөзүмдү,\nКутубий койдум өзүңдү,\nЧынзаададан бата алдың,\nБалам, сен Кутубий болуп аталдың!\nКуп уккун, Манас, сөзүмдү,\nКутубий - дедим, бул бала\nКутман болот өзүңө,\nАстыңа салса ак жолуң,\nСенин артыңда жүрсө сан колуң,\nӨзү баатыр кыраакың,\nУшул турган Кутубий\nТаалайга бүткөн мурапың.\nӨйдө чыкса өбөгүң,\nЫлдый тартса Кутубий\nБелиңе таңуу жөлөгүң,\nМаңдайга чыкса барааның,\nКармашып жоого кол салсаң\nКутубий болот карааның,\nЖумшасаң канат кумарың,\nУшул турган Кутубий\nТуу түбүнө турарың,\nКутман да ушул, бел да ушул,\nБелге таңуу эр да ушул.\nУшул турган Кутубий\nЧачып ийсе жыйгандаш,\nӨлүп калса ыймандаш,\nКою бирге короолош,\nАшы бирге жороолош,\nАнык жолдош чын болсоң\nАрка болот Кутубий» -\nДеп, ошонтүп турганда\nКутубий байкап кат билди,\n\fБерен да экен, эр да экен,"
  },
  {
    "id": "497",
    "text": "Арка болот Кутубий» -\nДеп, ошонтүп турганда\nКутубий байкап кат билди,\n\fБерен да экен, эр да экен,\nКудайдын атын жат билди.\nКөөдөнгө толду ыйманы,\nКөк жалга жолдош болууга\nБусурман болуп турганы.\nБурканынан адашып,\nЭми келди Кутубий,\nБусурман динди талашып,\nКара динден ак болду,\nМанас менен достошуп,\nКалмак элден жат болду.\nКубат болду Кутубий\nМанас шерди жандады,\nОн эки бирге кол берип,\nКамбылдардан кат алып,\nОшол жолдо зайыппуруш аталды.\nӨзөнгө бойлой конушту,\nМанас менен Кутубий\nА дүйнөлүк болушту.\nАк буудай унун чайнашып,\nКелеме шарып кармашып,\nАдам өлөр шерт кылып,\nУбаданы бек кылып,\nТулпар минип, туу уучтап,\nЭрдик салып, жоо жоолоп,\nКуп ынанып сөзүнө\nОшол турган Кутубий\nКубат болуп өзүнө.\nСаналып жылдыз болжошу,\nКутубий баштап кырк бала\nКырааныңдын жолдошу.\nАлтайдагы кырк үйлүү,\nАкылманы Акбалтай\nЖазы жаак, жалпак тил,\nЖаңылбаган чоң чечен,\nАкылга дыйкан эрени,"
  },
  {
    "id": "498",
    "text": "Акылманы Акбалтай\nЖазы жаак, жалпак тил,\nЖаңылбаган чоң чечен,\nАкылга дыйкан эрени,\nКыргыздан Балтай берени,\nКырк үйлүү кыргыз чогулуп,\nКызык кылып той кылып,\nБала каздай баркылдап,\nАк сакалы жаркылдап,\nАбам Балтай кеп баштап,\nАкырын сүйлөп бек таштап:\n«Журт баштыгы өлгөндө,\nКызык кылып биздерди\nКырк уруу кытай бөлгөндө\nБиздин бирөөбүз кеттик Эренге,\nБиздин бирөөбүз кеттик Каңгайга,\n\fБиздин бирөөбүз кеттик оруска,\nЖер таба албай конушка,\nБиздин бирөөбүз кеттик казакка,\nМоминтип түштүк азапка.\nКаракандын сегиз уул\nКечээ, түпкө чогуу жеткенде,\nТүгөл бойдон кордуктап,\nКара калмак, көп манжуу\nТүпкө чогуу жеткенде,\nСегизинин кенжеси\nКайыпча качып жүрү - дейт,\nУламадан уласак,\nБилгичтерден сурасак,\nАла-Тоону жер кылып,\nБаякы Улак кан байкуш тирүү - дейт.\nКулак угуп, көз көрүп,\nБиз Алтайга келгени,\nЭэн басып чыкпадык,\nАндан бөлөк туугандын\nЭч кайсысын укпадык.\nЖе кырылып баары өлгөнбү?"
  },
  {
    "id": "499",
    "text": "Ээн басып чыкпадык,\nАндан бөлөк туугандын\nЭч кайсысын укпадык.\nЖе кырылып баары өлгөнбү?\nЖе кыстоону кыйын көргөнбү?\nЖе башына окто катылып,\nБалаага башы чатылып,\nБаарысы кордук көрдү - деп,\nБаарысы малча сатылып,\nКыстоону кыйын көрдү - деп,\nТирүү калбай баарысы\nУпат болуп өлдү, - деп,\nУшул жактан шек кылам.\nАйтсам Алдага сөзүм зар эле,\nБай Жакып менен агининин баласы\nҮсөн деген бар эле,\nАйдап кетип Үсөндү\nКара калмак алды эле.\nБээжиндин ары жагында\nСазаңшаң деген жеринде,\nКара калмак элинде,\nКой артына салды - дейт,\nҮсөн атын жойду - дейт,\nКөзкаман атка койду - дейт,\nКалмакча динге кирди дейт,\nЖүк бурчунда бурканын\n«Кудайым» - деп жүрөт дейт,\nТуура калмак болду - дейт,\nБалааны башка салды - дейт,\nКалмактан катын алды - дейт.\nТууп берди катыны\n\fКапанын баарын жойду - дейт,\nКөкчөкөз атка койду - дейт.\nЖана тууса катыны\nДөрбөлдөй атка койду - дейт.\nЖана тууса катыны"
  },
  {
    "id": "500",
    "text": "Көкчөкөз атка койду - дейт.\nЖана тууса катыны\nДөрбөлдөй атка койду - дейт.\nЖана тууса катыны\nБарбалдай атка койду - дейт.\nЖана тууса катыны\nКалмакча атты койду - дейт,\nКыргыздын атын жойду - дейт,\nКалмактын атын койду - дейт,\nТууганды туура унутуп,\nБаарысы калмак болду дейт.\nТулпар бактым арынап,\nАйдасам бээден бөлүнбөйт,\nАлыстап кеткен ал тууган,\nБизге туугандык түрү көрүнбөйт.\nКара адырмак чыбырдын\nАягы чыбыр коо чыгат,\nКалмакка кеткен ал тууган\nТүбүндө бизге жоо чыгат.\nЖана мүшкүл иш кыйын\nКармашарың Каканчын,\nКасташканың Бакбурчун,\nТопон суу тоздоп тийбеген,\nУшул турган Бээжинге\nИскендер изин салбаган,\nУшул турган Бээжинден\nЭч ким сурак албаган.\nКаарлуу кытай калың журт,\nМунун көптүгүн көрсөң кара курт,\nЧарпышып чама келе албайт,\nКүрөшкөн менен күч жетпейт,\nБалам, Манас, кулунум!\nБул Бээжиндин элинде\nКазылган калың ору бар,\nКаны кабар кылганда\nКаптап кетчү колу бар,"
  },
  {
    "id": "501",
    "text": "Бул Бээжиндин элинде\nКазылган калың ору бар,\nКаны кабар кылганда\nКаптап кетчү колу бар,\nБел байлаган бели бар,\nБекип жаткан жери бар.\nБалам, Манас, кулунум!\nЭрен чыктың, шок чыктың,\nЭрдик менен шердигиң\nБул дүйнөдө жок чыктың,\nӨлөңдүү жерди өрттөдүң\nТулаңдуу жерди тутанттың,\nКара сууга кан куйдуң,\nСуу ич десе, уу ичтиң,\nБөрк ал десе, баш кестиң,\n\fКан төк десе, жин төктүң,\nКаарды катуу баштадың\nОрдолуу журтка кол салып,\nОйрон кылып таштадың,\nКезиккенди мент кылдың,\nШумдукту артык баштадың.\nЭсенкандын элчисин\nЖана кырып таштадың,\nКапчалдуу жерге жол салдың,\nКанчаларга кол салдың,\nКалбаны катуу баштадың,\nКара калмак, манжууну\nКатылганын кыйратып,\nБизди катүгүн кылып таштадың,\nОрдо бузуп, олжо алдың,\nОрчун журтка кол салдың,\nКыйынын кырып таштадың,\nБалам, кытайга калба баштадың.\nКыйындарын кыйратып,\nКыргын кылып таштадың,\nОрдо бузуп олжо алдың,\nКытайга мүшкүл кол салдың."
  },
  {
    "id": "502",
    "text": "Кыйындарын кыйратып,\nКыргын кылып таштадың,\nОрдо бузуп олжо алдың,\nКытайга мүшкүл кол салдың.\nКанга тойдуң катыктың,\nКаканчылуу Бээжинге\nКанкор бурут атыктың,\nКыйырлуу журтка катылып,\nКымбатка минтип чатылдың,\nКакандын журту каптаса\nТүбүбүзгө жетет го,\nТүптүү журт каптап бир кетсе\nБизди түгөл кырып кетет го!\nТөрө Манас, кулунум,\nМинте берсек бул кытай\nТөбөбүздөн басат го,\nТөрт түлүктү чачат го,\nКаарды катуу баштайт го!\nКырк үйлүү кыргыз журт элек,\nКаарланса бул кытай\nКыргын кылып таштайт го!\nКулунум, Манас, кебимди ук,\nЖети бөрү бир койду\nТаласа тарпын коёбу?\nЖеткилең жерден кол чыгып,\nКырк үйлүү кыргыз журт элек\nСабаса тарпын коёбу?\nАлтайга келдик айдалып,\nАйланы таппай сандалып,\nАлтайда келип жан бактык,\n\fКүйүттү күчтүү баштадың\nКүрмө кийген манжуунун\nКүчтүүсүн кырып таштадың,\nБул күйүттү кантебиз?\nКаканчылап чуу тартып,\nКаптап кытай кетет го,\nКаарлуу журтка катылдык,"
  },
  {
    "id": "503",
    "text": "Бул күйүттү кантебиз?\nКаканчылап чуу тартып,\nКаптап кытай кетет го,\nКаарлуу журтка катылдык,\nКалайман салып бул элге\nТүпкө чогуу жетет го.\nАсманга учса топурак,\nАскер келсе топурап,\nЧарпыша турган чама жок,\nАлыша турган айла жок,\nКачып кирер токой жок,\nКараан кылар Огой жок,\nБел байлаган белиң жок,\nБекип жаткан жериң жок,\nБет алышып салышсак,\nБелге таңуу кылууга\nБелгилүү кыргыз элим жок,\nКырк үйлүү кыргыз калыкпыз\nКызылдай тозок, куу мүшкүл,\nКырк үйлүү кыргыз эл элек\nКыжылдаган кытайдын\nОртосунда калыппыз.\nКара таандай кол келсе,\nКалайман баштап мол келсе,\nКандай айла кылабыз?\nКатылып койдук кытайга\nАлтайга кантип турабыз?\nСан кара малды чачалы,\nКүн батыш көздөп качалы,\nАлышып калдык кытайга\nАлтайга туруп нетели,\nАндан көрө, кулунум,\nБусурман көздөп кетели,\nОтор-отор оюнчук\nОйлоп минтип көчөлүк,\nКыжылдаган кытайдын\nКыйынын мунун билели,\nКыдыра көчүп тынбастан,\nКыргызга көчүп кирели."
  },
  {
    "id": "504",
    "text": "Кыжылдаган кытайдын\nКыйынын мунун билели,\nКыдыра көчүп тынбастан,\nКыргызга көчүп кирели.\nАла-Тоо бойлой баралык,\nАндан көрө, кулунум,\nЖан бекитип калалык,\nКайыңдан айза кыялы,\nАзган менен тозгон бар,\nОшолорду жыялы,\n\fБелге таңуу кылалы!\nҮйүз-бүйүз турушуп,\nКаптап кетсе көп кытай\nМылтык атып, жаа тартып,\nКачпай туруп урушуп,\nКечүүдөн айдап көчүңдү,\nКененип алып жолдошко\nКажылдаган калмактан\nАнан алгын өчүңдү.\nУламадан уладым,\nБилгичтерден сурадым,\nКатаган кандын кан Кошой\nБайгамбар чалыш карыя,\nАдамдан артык тууган олуя\nБатасы эрди байыткан,\nДубасы жанды жарыткан.\nБеделин көргөн чочуган,\nОн эки бирге кол берип,\nАбаң Кошой кайран эр\nМекеден беш жыл окуган,\nКалыйпадан кат алган,\nМуну менен ал Кошой\nДаанышман Кошой аталган.\nМисир менен Багдаттан\nМындан беш жыл окуган,\nБелгилүү Кошой эр ошол,\nАл да белге таңуу шер ошол.\nКененче керчөө тон кийген,\nКер кабылан ат минген,\nАзар түмөн кол чыкса"
  },
  {
    "id": "505",
    "text": "Ал да белге таңуу шер ошол.\nКененче керчөө тон кийген,\nКер кабылан ат минген,\nАзар түмөн кол чыкса\nАйгай салып бир тийген,\nЭрдиги бөлөк, заары күч\nЭр абаң Кошой ошол бар,\nБайланып калган базардын\nБагын ачкан эр Кошой,\nБекип жаткан берендин\nКолун чечкен эр Кошой.\nКечээ Айкожонун Билерик\nКытай кармап алганда,\nКырк аркан бийик оруна\nАлып барып салганда,\nАбам Кошой кайран эр\nБылкылдак куурай бышкыча,\nМыйзамдын гүлү учкуча\nМыктап алты ай салышып,\nЖекене белге курчанып,\nЖети түмөн кытайга\nЖеке аралап кол салып,\n\fТемир чопкут кийишип,\nКайнап жаткан кытайга\nКан абам Кошой киришип,\nКыйла журтту кырды - дейт,\nКыргынды кызык салды - дейт,\nАйкожонун Билерик\nКытайдан тартып алды - дейт,\nАт-Башынын Чеч-Төбө\nМекен кылып калды - дейт,\nАлты-Шаар, Маргалаң\nАлымды мыктап алды - дейт.\nЖети-Өзөндөй кайран жер\nЭби менен жер кылып,\nАзган-тозгон кыргызды\nЭптеп жүрүп эл кылып,\nКулаалы багып куш кылып,"
  },
  {
    "id": "506",
    "text": "Эби менен жер кылып,\nАзган-тозгон кыргызды\nЭптеп жүрүп эл кылып,\nКулаалы багып куш кылып,\nКурама жыйып журт кылып,\nТели куш багып куш кылып,\nТентиген элди жыйып журт кылып,\nКатагандын кан Кошой,\nКоргонун таштан салды - дейт,\nАзган-тозгон ал элге\nАбам Кошой карыя\nБашчы болуп калды - дейт.\nБир тутуучу эр ошол\nБилимдүү Кошой шер ошол\nАбам Кошой карыя\nОлуязаада артык кан,\nБаатырлыгы башкача,\nКөк жалдыгы көрүнөө -\nАлагай көзү чолпондой,\nАй кулагы калкандай,\nКөзү көлдүн ордундай,\nКез болгонду соргудай.\nБелге таңуу бел ошол,\nМендеден артык эр ошол,\nБалам, Манас, угуп ал,\nАкбалтай айткан кеп ошол.\nБиз айдалып кеткенде,\nБул Алтайга жеткенде,\nКыйла жыл баштан өткөндө,\nДагы сурап кеп уктум,\nЭки-Кемин жердеген,\nЭгиз кара ат байлаган,\nКүрүчүн күздүк айдаган,\nКүлүгүнө күрүчтүн\nКүрмөгүн берип байлаган,\nКара тилин кайраган,\n\fКан алдында сайраган,\nКара токой мал эткен,\nКара үңкүрдү үй эткен,"
  },
  {
    "id": "507",
    "text": "Кара тилин кайраган,\n\fКан алдында сайраган,\nКара токой мал эткен,\nКара үңкүрдү үй эткен,\nЖалгыз жүрүп көбөйгөн,\nЖарды жүрүп байыган,\nАтасы Таздын эр Үрбү\nАл дагы кыргыздан чыгып эр болуп,\nКонуш тапты - деп уктум,\nМына, белге таңуу бел ошол,\nА да саа жолдош болчу эр ошол.\nБуудан оозун бурбайлы,\nБул Алтайга турбайлы,\nБул Алтай бизге жер эмес,\nБул кытай бизге эл эмес», -\nАкбалтай айтат ар кыл сөз.\nАкбалтайдан кеп угуп,\nМунун урааны кыргыз - деп угуп,\nЭэрчиткени кырк бала\nМунун кутмандуусу Кутубий:\n«Мен табайын далай жеримди,\nМен да жолдош кылып алайын,\nУшул кебиң чын болсо\nКошой канга барайын».\nКарчыгадай чамынып,\nТоручаар минип камынып,\nАрсландай чамынып,\nАрслан Манас эр көк жал\nАттанып чыкты кыргызды көздөй камынып.\nЭэрчиткени кырк бала\nАдыр жерде жарышып,\nБөөт-бөөт бел ашып,\nБөтөнчө кара төр ашып,\nБөлөк тоону жакалап,\nКөк жалың Манас жол жүрүп,\nАт аябай мол жүрүп,"
  },
  {
    "id": "508",
    "text": "Бөтөнчө кара төр ашып,\nБөлөк тоону жакалап,\nКөк жалың Манас жол жүрүп,\nАт аябай мол жүрүп,\nЭрикпей эчен жол жүрүп,\nБашындагы суусар бөрк,\nШер атанган кара көк\nСонун жер, сонун көл көрүп\nСозулган үлкөн суу кечип,\nКыяз менен Текести\nКыркалай басып келди эми.\nЖер соорусу турбайбы,\nЖердеген адам тунбайбы,\nТоосунда кары бар,\nТокоюнда чары бар,\nЖан жараткан ар түркүн,\nЖан-жаныбар баары бар.\n\fКоңулунда коён бар,\nКопшутунда жылан бар,\nТектиринде теке бар,\nБудурунда бугу бар,\nАдырында аркар бар,\nТүзөңүндө түлкү бар,\nТалаасында кулан бар.\nКескелдирик жыландай,\nКуландары кунандай,\nЖыландарын карасаң\nАлты кулач аркандай,\nАлда Таала кудурет\nЖан жараткан ар кандай.\nБулбул сайрап чуулдап,\nБуруп-буруп сайраса\nМуңдуу киши уккусуз,\nБуркурап ыйлап эчен жан\nБул жайыңан чыккысыз.\nТоосунан күкүк сүйлөнүп,\nТалынан тоту күүлөнүп,\nКайыңга тууп куштары,\nКамынган экен учканы,\nТерекке тууган куштары,"
  },
  {
    "id": "509",
    "text": "Талынан тоту күүлөнүп,\nКайыңга тууп куштары,\nКамынган экен учканы,\nТерекке тууган куштары,\nТеминген экен учканы.\nЖер соорусу турбайбы,\nМуну жердеген адам тунбайбы!\nТалынын башы ийилип,\nТамашасы ушундай -\nКумунун үстү чийилип,\nЧырпыктары чынардай,\nЧымчыктары улардай,\nЖер мыктуусу турбайбы,\nЖердеген менде тунбайбы!\nМуну көрүп кубанып,\nТоңурайган тоо кечип,\nТолгон чуңкур коону өтүп,\nАшуу ашып, таш басып,\nАрслан Манас жол тартып,\nЭрениң кайдан аянды,\nҮкүрчүнүн оюна,\nҮч-Капкактын боюна\nКөк жал Манас таянды.\nБел-Мойноктун белине,\nБет алып чыкты көк жалың\nҮч-Каркыра жерине.\nБетеге менен тулаңы\nБелден болуп чириптир,\nЖылтыркан чөп, шыбагы.\n\fКенен конуп калайык\nЖайлабай турган жер бекен?\nЖалбырагы жаргактай,\nЖаткан экен Каркыра\nКара курту бармактай,\nБалтырканы билектей,\nМаралы үркүп, чу койсо\nМала кашка инектей.\nМуну көрүп кубанып,\nЖер байкаган сыягы\nЖеткилең Манас кырааны"
  },
  {
    "id": "510",
    "text": "Мала кашка инектей.\nМуну көрүп кубанып,\nЖер байкаган сыягы\nЖеткилең Манас кырааны\nҮч-Каркыра басты - дейт.\nКызыл-Кыя кымбат жол,\nКызыр чалган Манас эр\nКызык көрүп оолугуп,\nКылт этип ашып түштү эле,\nЫсык-Көлгө жолугуп,\nБереке экен, бел экен,\nМенде көрчү жер экен,\nЖердегенде адамды\nКан кылуучу жер экен.\nЖээк-жерге баарысын\nБай кылуучу жер экен,\nОртосу көпкөк көл экен,\nСуусунда миңдей төр экен,\nЖердеген адам бай болчу\nКөлүндө ырыс бар экен!\nБоз мойнокчо дөбөчө\nТүшүп Манас жер чукуйт,\nКасиеттүү жер экен,\nЭки эли жерин оодарса\nТүгөнгүс алтын бар экен.\nЖаныбарым Ысык-Көл,\nЖер соорусу турбайбы,\nЖердеген киши тунбайбы,\nМындай кызык жер болбос,\nМындай кызык көл болбос!\nБудур-будур бел экен,\nБудурмак артуу жер экен.\nБудурмак келип бурулуп,\nБудурдан бугу куюлуп,\nЖаткан экен жаныбар\nБудурдун чөбү суюлуп,\nАдырдан аркар куюлуп,\nАдырдын чөбү суюлуп,\nАр коктудан шаркырап,\nМиңден булак куюлуп,"
  },
  {
    "id": "511",
    "text": "Адырдан аркар куюлуп,\nАдырдын чөбү суюлуп,\nАр коктудан шаркырап,\nМиңден булак куюлуп,\nӨйүз-бүйүз жери тар,\n\fОртосунда жайнаган\nКөпкөк сонун көлү бар.\nЖерине сан кол бата албай,\nАйзанын башы чабышып,\nАдамдын башы кагышып,\nАлек болчу жер экен.\nКармашарым Каканчын\nКармашчу кытай зор экен,\nТуш-тушунан кол салса\nӨзөндүн баары жол экен.\nЫсык-Көл ылдый жол жүрүп,\nАт аябай мол жүрүп,\nОйлосо эчен ой ойлоп,\nКонгон жерге көк жалың\nОрдо салып, оюн ойноп,\nКөз кайкыган жер таппай,\nКөлөкө кылып алууга\nКөк жалың Манас эл таппай,\nКүрдөлү тигер жер таппай,\nКүптүнү жазар эр таппай,\nКаптап конор жер таппай,\nКадырды билчү шер таппай,\nЖердин үстүн кыдырып,\nБулак койбой сыдырып,\nБуудан Манас кабылан,\nЖеткилең тууган олуяң\nОн эки бирге кол берген,\nТаалайы артык жаралган\nАты Кызыр дубана\nӨзү коштоп жол берген.\nАйбаты кыйын, заары күч,\nАбаңдын жайы ушундай\nКагышканды кылат түз.\nСөлөкөтү, сөлбөтү,"
  },
  {
    "id": "512",
    "text": "Айбаты кыйын, заары күч,\nАбаңдын жайы ушундай\nКагышканды кылат түз.\nСөлөкөтү, сөлбөтү,\nТаалайы артык кайран эр\nМендеден артык келбети.\nМайлаган буудай жүздөнгөн,\nКүүгүм туман көздөнгөн,\nАтасы Жакып айдалып,\nАйласын таппай сандалып,\nКордуктан өлбөй кайгырып,\nСегиз экен тууганы -\nБирөөн таппай кайгырып,\nКордук менен түн көрүп,\nКордук менен күн көрүп,\nАлтайды барып жер кылып,\nАтагы манжуу калмакты\nАралашып эл кылып,\n\fБай Жакыптын өзүнөн\nМанас көк жал туулган,\nОн экиге келгенде\nКатылганды өлтүрүп,\nКалмакка салган чуулган.\nЭрдиги элге билинген,\nКанкор бурут экен - деп,\nОн экиге келгенде\nБээжиндин каны Эсенкан\nДаңзасына чийилген.\nӨзү Алтайда туулган,\nОрдо бузуп олжо алып,\nАлтайда кара калмакка\nСалган экен чуулган.\nКачырса канга тойбоптур,\nКармашканды койбоптур.\nКаарды катуу баштаптыр,\nКатылганды тырайтып,\nТакыр кырып таштаптыр.\nАлтайдын тоосун четтептир,\n«Байлап алам» дегенин"
  },
  {
    "id": "513",
    "text": "Катылганды тырайтып,\nТакыр кырып таштаптыр.\nАлтайдын тоосун четтептир,\n«Байлап алам» дегенин\nКызыр чалган кырааның\nБирөөн койбой өрттөптүр.\nЖүргөнүнөн чаң чыгып,\nКатылган кытай алдырып,\nДоошунан жан чыгып,\nКанкоруңдун өзүнөн\nКармашкан балбан өтүптүр,\nКатылгандын баарысын\nКанкор канын төгүптүр.\nКаканчылуу кытайга\nКармашканы билинип:\n«Канкор бурут экен» - деп,\nБээжиндин Карыканынын\nДаңзасына чийилип,\nЖоболоңду салыптыр,\nЖолуккандын баарысын\nТаш-талканын чыгарып,\nТакыр бойдон алыптыр,\nОлжого кыргыз каныптыр.\nКара калмак, манжуунун\nКалкынан коркуп кан Балтай:\n«Түпкө чогуу жетет - деп,\nТүптүү чочко каптаса\nКокусунан Манасты\nТирүү байлап кетет - деп,\nКызыкты кыйла салат - деп,\nКараан кылган Манасты\n\fМерт таптырып салат - деп,\nКыжылдаган көп кытай\nОртосунда турабыз,\nУшу Манас жогунда\nКыжылдаган көп кытай\nКызыкты кыйла салчу эле,\nКыйратып сабап, күч кылып,\nБажысын санап алчу эле."
  },
  {
    "id": "514",
    "text": "Кыжылдаган көп кытай\nКызыкты кыйла салчу эле,\nКыйратып сабап, күч кылып,\nБажысын санап алчу эле.\nУшу Манас жогунда\nОмбутуп жатып туз алган,\n«Каканчыга керек» - деп,\nЭчен кыйын узду алган.\nМанас чыгып багына\nЗордук кылып жүрчү эле.\nКытай малын чачты, - деп,\nКыргызды кыйла бай кылып,\nУмачтай көзүн ачты, - деп.\nТаалайга Манас туулган,\nКалмакка салган чуулган.\nАкылман экен Акбалтай\nМанасты кыйнап кеп айтып,\nТукумуң кыргыз деп айтып,\nАкбалтай айткан бир сөздү\nКөөдөнгө салган кир сөздү.\n«Ала-Тоо сенин жериң, - деп,\nАл кыргыз сенин элиң», - деп,\nДаанышман кандан кеп угуп,\n«Кыйыры кыргыз», - деп угуп,\nАкбалтай ачык кеп айтып,\nКатагандын кан Кошой\nКырааның болор - деп айтып,\nЭбиңди табар эр ошол,\nКүрдөөңдү табар шер ошол.\nАбаң Кошой артык кан,\nАрка кылсаң бу бир жан.\nКатагандын каны ошол,\nКасиеттүү жан ошол».\nАкбалтай айткан кеп эле,\nАбаң Кошой карыга\nКезиге көргүн деди эле."
  },
  {
    "id": "515",
    "text": "Касиеттүү жан ошол».\nАкбалтай айткан кеп эле,\nАбаң Кошой карыга\nКезиге көргүн деди эле.\n«Арка Кошой чоң канга,\nАмандаша кайтайын,\nБерен Кошой абама,\nБет алыша келейин.\nАк буудай унун чайнашып,\nКелеме шарип кармашып,\nКөктөн жылдыз боз болуп,\nАкыреттик дос болуп,\n\fКошойго акыл салайын,\nКартайган Кошой абамды\nКараан кылып алайын,\nКармашса кара кытайдан\nКетпеген кегим алайын.\nАлтайдагы калмакты\nКаңгай айдап сүрөйүн.\nКармашкан кара кытайды,\nКарааным болсо кан Кошой\nБээжинге чейин сүрөйүн.\nБереним Кошой абамды\nБелиме таңуу кылайын,\nАйза кармап, топ бузуп,\nТагдыр жетсе окко учуп,\nКылымга кыргын салайын,\nУшу кымбатым Кошой абама\nЖүз көрүшө барайын».\nКанкор шер айтып мындай кеп:\n«Кошойго барам эми» - деп,\nКозголуп төрө жол тартып,\nАл күнү Манас жол жүрүп,\nАт аябай мол жүрүп,\nТүш кыйшайып ооганда\nӨңгүл-дөңгүл тоо ашып,\nӨөдө-ылдый бел басып,\nЭрен Манас оолукту,\nАт-Башынын боюнда\nАбаң Кошой карыга,"
  },
  {
    "id": "516",
    "text": "Өөдө-ылдый бел басып,\nЭрен Манас оолукту,\nАт-Башынын боюнда\nАбаң Кошой карыга,\nДарбазалуу ордого,\nЧеч-Төбөнүн боюнда,\nЧоң Кошойдун коргондо,\nКең-Өзөндүн баткалда,\nКерилип кыргыз жатканда,\nАдыр-адыр бел экен,\nЧеч-Төбө ата дээр экен.\nАдырда жылкы алабаш,\nЭр Кошойдун колунда\nАргымак, буудан аралаш,\nЧеч-Төбөнү жайлаган,\nЧенебеген эр Кошой\nТулпарларын байлаган.\nКоштоп кийип суусар бөрк\nЫргап турган кези экен,\nЭч кимге башын бийлетпей,\nАбаң Кошой ошондо\nЖыргап турган кези экен.\nКошойдун жайы ушундай:\nЖети-Өзөндөй кайран жер -\n\fЭби менен жер кылып,\nЖети-Өзөндө кыргызды\nЭптеп жүрүп эл кылып,\nАбаң Кошой карыя,\nАдамдан бөлөк олуя.\nБатасы журтту байыткан,\nБайгамбар чалыш карыя.\nЖарды жүрүп байыган,\nЖалгыз жүрүп көбөйгөн.\nКулаалы жыйып куш кылган,\nКурама жыйып журт кылган.\nТелик куш таптап куш кылган\nТентиген жыйып журт кылган.\nАбаң Кошой артык эр -\nАкылга дыйкан кеменгер.\nЖолуккан куру калбаган,"
  },
  {
    "id": "517",
    "text": "Тентиген жыйып журт кылган.\nАбаң Кошой артык эр -\nАкылга дыйкан кеменгер.\nЖолуккан куру калбаган,\nЭңкейтип душман албаган.\nАбаң Кошой карыя,\nБет алып душман албаган,\nБеттеп адам барбаган,\nКабылан Кошой эр ошол,\nКалыйпа кирип кат алган,\nКанзаададан бата алган,\nОн эки бирге кол берип,\nЗайыппуруш аталган.\nКезиккен жерге кент кылган,\nКармаш кылган душмандын\nКанчаларын мент кылган.\nКармашка балбан, сайышка эр,\nАтышка мерген Кошой эр.\nАжалдан кайта тартпаган,\nБеттешкен жоодон кайтпаган,\nКудайназар куу чокмор -\nКурган Кошой жолдошу.\nУгар кулак, көрөр көз,\nАбаң Кошой ыктуусу.\nЖазы жаак, жалпак тил,\nКуу калпактуу Кутунай\nКурган Кошой сөздөшү.\nЧалгынчысы Чалыбай -\nАк буудайдын камыры,\nАрслан Кошой тамыры.\nОрдолууну чакырып,\nБашта Кошой түш көрүп,\nБашынан жакшы иш көрүп,\nТүш жоручу билгичти,\nУзун кулак баарыны\nЖыйган экен эр Кошой,\n\fКөптү көргөн карыны.\nДаанышманды, чеченди,"
  },
  {
    "id": "518",
    "text": "Узун кулак баарыны\nЖыйган экен эр Кошой,\n\fКөптү көргөн карыны.\nДаанышманды, чеченди,\nЖурт чогултуп ой кылып,\nЖоруктуу Кошой той кылып,\nТүш жорутту ошондо.\nБээ баштаган семизден\nБерениң Кошой сойдуруп,\nКардай кантты опуруп,\nСары майдан томуруп,\nБагылан козу, ширин баш,\nСүт бото, тайлак аралаш,\nАралаша салды, - дейт,\nБор кайнатып калды, - дейт.\nКөргөн түшүн жорутуп,\nКан Кошой кепти салды, - дейт.\n«Айзакерден даанышман,\nЫктууң мында турасың,\nАр түрлүү кыргыз эл элек,\nМыктууң мында турасың!\nЧеч-Төбөнү жер кылдык,\nКанча жоо менен алышып,\nАз үйлүүнү эл кылдык.\nТүндө жатып түш көрсөм:\nКынсыз кылыч байланып,\nКүн чыгышка шилтесем\nКүн чыгышты өрттөдү,\nКайнап карга көп учуп,\nАл кылычка жетпеди.\nТуура тарткан Кара-Тоо,\nТийсе эки бөлүндү,\nОшо турган Кара-Тоо\nБолотко эки бөлүндү,\nБу кандай түш болучу,\nБул түшүмдү жоручу?!\nЖана жатып түш көрсөм:\nМуз мурут бүркүт алыпмын,\nКолунда алтын боосу бар,"
  },
  {
    "id": "519",
    "text": "Бул түшүмдү жоручу?!\nЖана жатып түш көрсөм:\nМуз мурут бүркүт алыпмын,\nКолунда алтын боосу бар,\nТөгөрөктүн төрт бурчун\nТөрт айланта салыпмын.\nКайыр айтар бир жан жок,\nАрысланды илиптир,\nЖан-жаныбар, макулук\nКыргын салып жүрүптүр.\nКөлөкөсүн көп кыргыз\nБаана кылып жатыптыр,\nБул эмине болучу,\nБул түшүмдү жоручу?!\nКудайназар куу чокмор,\n\fКурган Кошой сырдашы\nКарчыгадай чамынып,\nКайыптан акыл табылып:\n«Аты Кошой канзаадам,\nКындан тарткан кылычың\nКүн чыгышты өрттөсө,\nУламадан уладык,\nБилгичтерден сурадык,\nАлтайга кеткен айдалып,\nАйласын таппай сандалып,\nКүнөөгө башы катылган,\nКүйүткө жаны чатылган,\nӨлдүк го - деп кайгырган,\nОрдолуу журттан айрылган,\nАлтайга айдап камаган,\nМал-башына ээ кылбай\nКара калмак талаган.\nКордук менен күн өткөн,\nКейиш менен суу ичкен,\nТүп атасы Түгөл кан,\nТүбүнөн Кызыр даарыган,\nБашкы атасы баары кан\nБашынан кыдыр даарыган,\nОрдо күтүп, кан болгон,\nУкумунан тукуму"
  },
  {
    "id": "520",
    "text": "Башкы атасы баары кан\nБашынан кыдыр даарыган,\nОрдо күтүп, кан болгон,\nУкумунан тукуму\nОлуязаада жан болгон.\nТүп атасы Бөйөн кан,\nБөйөн кандан Чаян кан,\nЧаян кандан Түмөн кан,\nТүмөн кандан Огой кан,\nОгой кандан Бала кан,\nБала кандан Тара кан,\nТара кандан Кара кан.\nБалакандын баласы\nСурап ичип тойбогон,\nБул кыргыздын сарысы,\nКара ниет Жакыптан\nАты Манас коюлуп,\nКара көк жал тууду, - дейт,\nКаарын салып калмакты\nКаңгайга чейин кууду, - дейт.\nКочкусун кармап сойду, - дейт,\nКордук кылган кытайды\nТыйпыл кырып койду, - дейт.\nКас болгонго жаралган\nКазат келе турганы,\nАлты шердин кенжеси,\nАлданын сүйгөн мендеси,\n\fЖалгыз уулу Жакыптын\nМанас келе турганы.\nКайрат берип сөзүңө,\nКамчы болуп өзүңө,\nКара-Тоонун башына\nТам көтөрөт экен го!\nБаатыр Кошой абам, - деп,\nАй-ааламдын баарына\nКан көтөрөт экен го!\nКатылышкан душманга\nАзап кылат экен го,\nКырк капкалуу чоң Бээжин\nКара карга кууганың,"
  },
  {
    "id": "521",
    "text": "Катылышкан душманга\nАзап кылат экен го,\nКырк капкалуу чоң Бээжин\nКара карга кууганың,\nКабылан Манас кырааның\nКазат кылат экен го!\nКара карга качканы,\nКытайдын малын чачканы,\nКыргыздын жолун ачканы,\nКыраан Манас эр көк жал,\nАрслан келе турганы.\nМанас мында келгени,\nБизге кудай бергени.\nМуз мурут бүркүт салганың,\nКыраан Манас эмеспи,\nКаканчындын Чоң-Бээжин\nКандыгын тартып алганың!\nАтаа, Кошой, кан абам,\nАлтындан болуп тагыңыз,\nАрслан эр колго бир тийсе\nАчылат экен багыңыз!\nАман-эсен биздерге\nАрслан Манас табылып,\nАчылган абийир жабылып,\nҮзүлгөнүң уланып,\nЧачылганың жыйналып,\nӨчкөн отуң тамат ко.\nӨлгөн жаның тирилип,\nУшул түшүм чын болсо,\nАрбактуу Манас келет ко!»\nКудайназар куу чокмор\nАйтып оозун жыйгыча,\nУгар кулак, көрөр көз -\nКуу байталчан Кутунай\nАшып-шашып антаңдап,\nКошойго качып келди эми.\nТүш жоруткан карыга\nКутунай айта берди эми:\n«Оргуп чыккан чаң көрдүм,\n\fАба, Кошой, кебимди ук,"
  },
  {
    "id": "522",
    "text": "Түш жоруткан карыга\nКутунай айта берди эми:\n«Оргуп чыккан чаң көрдүм,\n\fАба, Кошой, кебимди ук,\nОрою суук жан көрдүм.\nЧоңдугу тоонун өзүндөй,\nКөзү көлдүн ордундай,\nКөрүнгөндү соргудай.\nКабагы чуңкур быткылдай,\nКагышканды жуткудай.\nКабагы бийик, заары күч,\nКатылганды кылат түз,\nАйбаты ашык жан көрдүм,\nАл кишиден күдөр үз!\nТүрү суук уңкуюп,\nТүпкө чогуу жеткидей,\nЭгерде душман жоо болсо\nБизди түк койбой кырып кеткидей!\nМен Кутунай болгону,\nБаатыр Кошой карыя,\nӨзүңө кароол болгону,\nМындай эрди көрбөдүм,\nБоконо сөөгүм болкулдап,\nБоктуу ичегим солкулдап,\nӨзүңө качып келгеним!\nОң далысы кең экен,\nОрою суук бир адам\nОйротту бузар шер экен!\nАч арслан төштөнгөн,\nАба, Кошой, бат камдан,\nАдамдан мындай көрбөдүм,\nАлгыр бүркүт көздөнгөн.\nКудай бетин көрсөтпө,\nКынсыз кылыч байланган,\nКайра жаар булуттай,\nКаар бетине айланган.\nКыйындык түрү көрүнөт,\nКылымга чуу баштаган,\nКомокойлуу сыр найза,"
  },
  {
    "id": "523",
    "text": "Каар бетине айланган.\nКыйындык түрү көрүнөт,\nКылымга чуу баштаган,\nКомокойлуу сыр найза,\nКолойтуп өөдө аштаган,\nЖер жарылган кол келсе\nКоркуп колтук ачпаган,\nКойгулашкан адамды\nКойдой жерге жанчтаган.\nИчсе канга тойбогон,\nБеттешкенди койбогон,\nБерендик жайы бар экен!\nКаарына чыдабай,\nКалайманды баштадым,\nКуу байталдын үстүнөн\nКулап өлө таштадым!\n\fМен Кутунай болгону,\nКутунай атка конгону,\nМындай эрди көрбөдүм,\nКөргөн жерде өлгөнүм,\nӨлгөнүм эмей неткеним,\nЖолобой качып келгеним!\nБоконо сөөгүм болкулдайт,\nБоктуу ичегим солкулдайт.\nЧымындай жаным чырылдайт,\nАттай туйлап жүрөгүм\nКерээли кечке былкылдайт.\nБир карасам бир киши,\nБелестен караан көрүнөт,\nБир карасам миң киши,\nАлып ийчү эмедей,\nКара чаар кабылан\nКапталында чамынат.\nЧолок көк жал арслан\nБет алдында камынат.\nАлп кара куш - зымырык\nАлып кетчү эмедей,\nАсмандан бутун салыптыр.\nКырк чилтен, Ныязы\nКыскасын айтып берейин,"
  },
  {
    "id": "524",
    "text": "Алып кетчү эмедей,\nАсмандан бутун салыптыр.\nКырк чилтен, Ныязы\nКыскасын айтып берейин,\nКыйкырык салып артынан\nСүрөөн болуп калыптыр.\nАсты жактан Шай атам\nЖолун ачып экөөлөп,\nАты Кызыр дубана\nОңкоңдотуп көк жалдын\nТоручаарын жетелеп,\nКылыгын көрүп ал жандын\nКымбатым, Кошой абакем,\nСени карай качканым,\n«Кытайбы», - деп шашканым.\nКыйын болсоң чыгып көр,\nКымбатым, Кошой, арсланым!\nЭгерде душман жоо болсо,\nАйта-буйта дегиче,\nАчып көздү жумгуча,\nАйкырык салып жетет ко,\nТаш коргонуң талкалап,\nКум коргонуң кулатып,\nТакыр кырып кетет ко,\nЭгерде душман жоо болсо\nТүпкө чогуу жетет ко,\nАйкырып колду салат ко,\nКыргын кылып баарыңды\n\fКылычтап башты алат ко,\nЖоболоңду салат ко,\nСыягы суук эр экен!»\nУгар кулак, көрөр көз\nАшып-шашып антаңдап,\nАйтып турду мындай кеп.\nБийик салган коргондо,\nКан Кошойдун ордодо,\nАбам Кошой карыя\nАк сакалдуу олуя,\nКатагандын кан Кошой,\nКасиеттүү ал Кошой\nЧеч-Төбөнү жердеген"
  },
  {
    "id": "525",
    "text": "Абам Кошой карыя\nАк сакалдуу олуя,\nКатагандын кан Кошой,\nКасиеттүү ал Кошой\nЧеч-Төбөнү жердеген\nЧелишкен адам жеңбеген,\nЭңкейтип адам албаган,\nБеттешкен аман калбаган,\nЭч ким азар салбаган,\nБеттешип адам барбаган.\nБатасы журтту байыткан,\nБайкаганды жарыткан,\nОшо кезде эр Кошой\nСакчы күтүп, эр жыйып,\nБалбандарын тең жыйып,\nАт-Башыда Чеч-Төбө\nЧеч-Төбөнү жер кылып,\nКайран Кошой абакең\nКартайган башын эр кылып,\nТуура тарткан Кара-Тоо\nМындан кароол каратып,\nБаатыр Кошой абакең\nЭрендерди жыйнаптыр.\nКолдун баарын жаратып,\nКойгулашкан адамдын\nАлган экен баарысын\nАбаң Кошой каратып.\nКайран Кошой абакең\nЖети-Өзөндү жер кылып,\nАзган-тозгон адамды\nАбаң Кошой баш кылып,\nЭр Кошойдун көп аскер -\nАл аскердин ичинде\nОбодон жылдыз болжошуп,\nКудайназар куу чокмор\nКурган Кошой достошуп,\nКошой кандын көп жолдош\nКабарчыдан кеп угуп:\n«Катуу жан келет», - деп угуп,\nУлук Кошой карысы\n\fУйгу-туйгу түшүшүп,"
  },
  {
    "id": "526",
    "text": "Кабарчыдан кеп угуп:\n«Катуу жан келет», - деп угуп,\nУлук Кошой карысы\n\fУйгу-туйгу түшүшүп,\nЖыйылган колдун баарысы.\nАл колунун ичинде\nЭмине бар, нелер жок!\nКары Кошой алпы бар,\nКылыччаны жыйылып,\nКаарланып таптанып,\nКан абаң Кошой баш болуп,\nАлптан бир миң аттанып,\nЖоо-жарагын алышып,\nБерен Кошой абаң бар,\nБелести тосуп калышып,\nБелгилүү Кошой караса\nТоручаар тулпар мингени,\nОк өтпөс торко кийгени,\nОк жетпес ат мингени,\nЗордугу тоонун теңиндей,\nКим көрүнсө жегидей.\nКолдогону бир тогуз,\nКолдоп алган кези экен,\nЖөлөгөнү бир тогуз,\nЖөлөп алган кези экен.\nТелегейи тең экен,\nШай колдогон шер экен,\nИчин карап отурса\nЖер жүзүнөн кең экен.\n«Оо, ботом, аты угулуп көп жүргөн,\nКачан келер деп жүргөн,\nКудуреттин мендеси,\nКурган Жакып жалгызы,\nКыргыз журттун коргону,\nКыйла журттун баатыры,\nТүнөрүп жаткан Бээжинге\nТүз кирип айза сунуучу\nМанас шердин өзү экен,\nӨзү турмак Манастын"
  },
  {
    "id": "527",
    "text": "Түнөрүп жаткан Бээжинге\nТүз кирип айза сунуучу\nМанас шердин өзү экен,\nӨзү турмак Манастын\nКараган кара көзү экен,\nТууган, караан, жээк издеп,\nАдам, туйгундун келген кези экен!\nАңкыган Манас табылып,\nАңдыган жооң чабылып,\nАлакандай кыргыз журт,\nАбийириң мындан жабылып,\nКөрүнгөн жериң жабылып,\nУбара болуп издөөчү\nКөк жалың Манас табылып,\nКөрүнөө кудай бериптир,\nКалкың эңсеп тилеген\n\fКабылан Манас келиптир.\nНойгуттардан Акбалтай\nКабарын кыраан айткан го,\nАт арытып, жол чалып,\nАрслан бери тарткан го!»\nМуну Кошой айтканда,\nЭр Кошойдон бөлөгү\nАттан түшүп чуркурап,\nСалам айтты буркурап.\nОрдо күтүп, журт билген\nАлп, дөөлөрдүн баарысы\nТизеси жерге бүгүлүп,\nУйгу-туйгу жүгүрүп,\nСүйүнүшүп бакырып,\nСүйүнгөндөн чыдабай,\n«Манастап» ураан чакырып,\nӨөдө-төмөн дүргүшүп,\nЭнтеңдешип далай алп\nЭтегине мүргүшүп.\nМанастын жайын сурасаң,\nКаарданып көз жайнап,\nКорккон журтту көргөндө\nКан ичмеси чын кармап,"
  },
  {
    "id": "528",
    "text": "Манастын жайын сурасаң,\nКаарданып көз жайнап,\nКорккон журтту көргөндө\nКан ичмеси чын кармап,\nКабылан жайы ушундай,\nКазандай кара бөркү бар,\nКапыр менен бусурман\nСоруп ийчү эрки бар.\nОрто бойлуу, кең далы,\nАры балбан, ары шер,\nАртык тууган көк жал эр.\nЭр Манасты көргөндө\nБусурман журт муну айтат:\n«Ары балбан, ары шер\nАдамдан чыкпайт мындай эр.\nАла-Тоо күтүп жер кылсак,\nБирдикти коюп бир жерге,\nКабылан Манас канкорду\nКан көтөрүп таштасак,\nКыр жагында кытайга,\nКыргын салчу уул экен.\nМаңдай жакта бараң бар,\nБасташар жоо далай бар.\nКакыр жерге орнотсо,\nОо, ботом, там болучу эме экен!\nАй-ааламдын баарына,\nКан болучу эме экен!\nАры балбан, ары шер,\nАдамдан чыкпайт мындай эр.\n\fСерпишкени сексен төрт,\nСерп салган жагы кызыл өрт.\nАлакандай аз журттун\nЫрысына туулган,\nКармалашкан душманга\nКатуу салар чуулган.\nОн эки мүчө тең экен,\nОржоктогон көк жалың\nБусурмандын чеби экен,\nАлда Таала бир кудай"
  },
  {
    "id": "529",
    "text": "Он эки мүчө тең экен,\nОржоктогон көк жалың\nБусурмандын чеби экен,\nАлда Таала бир кудай\nАрслан Манас көк жалды\nАйдап келген кези экен» -\nДеп, ошонтип, бусурман.\nБаабединге бээ союп,\nАлдуулары төө союп,\nБаабединге жабылып:\n«Баатыр Манас келди», - деп,\nТой кылууга камынып,\nКудайназар карысы,\nКызык болуп чуу турду\nКелген журттун баарысы.\nКубанып журт жүгүрүп,\nЖурт моминтип калган соң.\nКер кабылан ат минип,\nКең ок өтпөс тон кийип,\nОпол-тоодой чалкайып,\nЧоң муруту калкайып,\nЧоң абаң Кошой чалкайып,\nАк сакалы жаркылдап,\nАбаң Кошой ошондо\nКелгин каздай каркылдап,\nКелбети башка абаңдын\nБой-келбети жаркылдап,\nЧоңдугу тоонун теңиндей,\nКезиккенди жегидей,\nКанкор Кошой кан абаң\nАлагай көзү чолпондой,\nАй кулагы калкандай,\nЖоо-жарагын шайланып,\nАч албарс кылыч байланып,\nЖаратканга жалынып,\nАлтын жаак айбалта\nБилекке кынай чалынып,\nБилимдүү Кошой абакең\nАстынан чыкты Манастын\nКөрүшүүгө камынып."
  },
  {
    "id": "530",
    "text": "Билекке кынай чалынып,\nБилимдүү Кошой абакең\nАстынан чыкты Манастын\nКөрүшүүгө камынып.\nАбаң Кошой карыя,\nАлдынан чыгып Манастын\n\fСаламдашты олуя:\n«Кабылан тууган кырааным,\nКырааным, сени көп издеп,\nУбара болдум чунагым!\nАлтайга барып туулган,\nКара калмак Бээжинге\nАтагың уккан чуулаган.\nТоюңа тогуз жүз бээ союлган,\nАтың Манас коюлган!\nОн эки мүчөң тең кылган,\nАлда Таалам шер кылган.\nКөрбөсөм да, билбесем,\nБай Жакыптын жалгызы -\nБалам, Манас, эсенби?!\nКашатка тиккен тал барбы,\nКаргылуу шердин өзүсүң,\nКалың журтуң издебей,\nКалмакка жүрөр жөн барбы,\nЭми, карангүн, көк жал, эл кайда?!\nБекзаада туулдуң Кытайда,\nБезип жүрөр жөн барбы,\nМээнет күн, Манас, эл кайда?!\nКанкор болдуң Каканга,\nКайрылбай жүрөр жөн барбы?!\nКөчө чыгып Алтайдан,\nЖериңе качан коносуң?!\nАз гана кыргыз элиңе\nКачан караан болосуң?!\nЭэн калган элиңди\nКачан ээлеп аласың?!\nАлтайда жүрүп кагышсаң,\nЖал, куйругуң такыр жок"
  },
  {
    "id": "531",
    "text": "Ээн калган элиңди\nКачан ээлеп аласың?!\nАлтайда жүрүп кагышсаң,\nЖал, куйругуң такыр жок\nБир балаага каласың!\nТаап ал, Талас жериңди,\nКүтүп алгын кулунум,\nКүрдөлүү кыргыз элиңди!\nАй, кулунум, Манас кан!\nМенин жайым сурасаң -\nМедияндын чөлүндө,\nОлуят өткөн жеринде,\nБаабедин деген мазардын\nТак ошондо туулдум.\nЧоң атаң Каракан өлүптүр,\nОшол Каракан өлгөндө,\nЭэрчиткени кырк жигит,\nЭр абаң Кошой келгенде\nТаш коргонун талкалап,\nӨз билгенин кылыптыр,\n\fӨңкөй элдин баарысын\nДөңгө, Жолой кырыптыр.\nКаракандын сегиз уул\nКечээ кармап чогуу бөлгөндө,\nБирөөбүз кеттик эренге,\nБирөө кетти тереңге\nТукумду бөлдү кордуктап,\nТуура кырды зордуктап,\nЧоң Каракан өлгөндө,\nКаракандын калың журт\nКара кытай, манжуулар\nКамчыга ченеп бөлгөндө,\nЖанымда бар кырк жигит,\nЖетик белим курчандым,\nЖер жайнаган манжууга\nЖеке кирип кол салдым.\nӨйүз-бүйүз турушуп,\nМылтык атып, жаа тартып,\nКачып койбой урушуп,"
  },
  {
    "id": "532",
    "text": "Жеке кирип кол салдым.\nӨйүз-бүйүз турушуп,\nМылтык атып, жаа тартып,\nКачып койбой урушуп,\nМыктап айза сайышып,\nМылгып кеткен айзаны\nТээп сууруп алышып,\nМаңдай-тескей турушуп,\nМылтык атып, жаа тартып,\nБылчылдашып урушуп,\nКайрат кылып кагышып,\nКарсылдашып салышып,\nЖекеде эчен эр өлүп,\nАлптын уулу Жүгөрү\nАл алышта ал өлүп,\nАйзакерден ыктуу өлүп,\nАйбалта чабар мыктуу өлүп.\nМени менен жан-жоро,\nЭэрчиткен кырк бир алп өлүп.\nЖапаа салып тутулуп,\nСалышканым кытайга\nЭлүү сегиз күн болуп,\nМекеге кеттим кутулуп.\nКыйырымдан чалдырдым,\nКыйындардын баарысын\nКытайга белек алдырдым.\nЖетимиш күнү аралап,\nЖаралуу болду эр Кошой.\nЖетимиш жерден жара жеп,\nТолкуган калмак, мен жалгыз,\nТомугум жара ок тийип,\nКечээ толгоно албай калганда,\nЭлсиз ээн талаа бар,\n\fЭрден жалгыз Кошойдун\nЭчен жерде жара бар,\nСелбип минер буудан жок,\nСерпишип кирип кол салсам\nКараан болор тууган жок,\nКармашып жүрүп кытайга"
  },
  {
    "id": "533",
    "text": "Селбип минер буудан жок,\nСерпишип кирип кол салсам\nКараан болор тууган жок,\nКармашып жүрүп кытайга\nКанатым окко чалдырып,\nЧалдырганым билгемин,\nКоркоюп жалгыз калганда\nКокуй, Манас, кебимди ук,\nМекеге качып киргемин.\nЧамам жок антип кайрылып,\nЧалдырып салдым ошондо\nЭрендерден айрылып,\nТукумдан бирөө чыгар, - деп,\nСени туу кылып жүргөмүн.\nТуулса Манас болор, - деп,\nСени туулбастан мурун билгемин.\nМурадыма мен Кошой,\nЖетпей кантип коёюн,\nКордук башка түшкөн соң\nКокуй болуп мен Кошой,\nКетпей кантип коёюн!\nКечээ, кара калмак, манжуу журт\nКечүүдөн чапты көчүмдү,\nКеңири башым барында,\nКежилдеген кытайдан\nАлалбай келем өчүмдү.\nТалаадан чапты көчүмдү,\nДардайган кара калмактан\nАлалбай келем өчүмдү!\nКытай кыргын салганда,\nКыргын кылып кыргызды\nКөз каратып алганда,\nКыйындарды кырганда,\nАлсыз чабал адамды\nТирүү байлап алганда,\nАтаң Жакып, Балтайды\nОлжо кылып Алтайга\nАйдап кетип калганда,"
  },
  {
    "id": "534",
    "text": "Тирүү байлап алганда,\nАтаң Жакып, Балтайды\nОлжо кылып Алтайга\nАйдап кетип калганда,\nКөктөн көк айман жылдыз тутулуп,\nКөк жал Кошой абакең\nКөрүнөө качып кутулуп,\nБу жеримди калтырып,\nБулчуң этим алдырып,\nКазылуу калың ор көрүп,\nКапырдан мынча зор көрүп,\nКордукту койдой көргөндө,\n\fАйзакерден колбашчы\nМанжуулардан өлгөндө,\nМеке кирдим курган жан,\nБезип, тентип ошондо\nЖеке кирдим курган жан.\nӨлбөй-житпей кайрылып,\nӨлчөөсү кетип абакең\nЭрендерден айрылып,\nМекеге барып конгомун,\nБеш жыл анда болгомун.\nМекеден беш жыл окудум,\nКалыйпадан кат алдым,\nКанзаададан бата алдым,\nОн эки бирге кол берип,\nЗайыппуруш атандым.\nМекеден ары барганда\nМисир кирдим кайран жан,\nБеделин көрүп чочудум,\nМисирден беш жыл окудум.\nКайра тартып кайрылып,\nБагдат кирдим кайран жан.\nБагдатка туруп кайран жан,\nКара кытай, манжуудан\nАбыдан жаман чочудум,\nБагдаттан беш жыл окудум.\nЭэк алды басканда\nТиккен кирдим курган жан,"
  },
  {
    "id": "535",
    "text": "Абыдан жаман чочудум,\nБагдаттан беш жыл окудум.\nЭэк алды басканда\nТиккен кирдим курган жан,\nТиккенден беш жыл окудум.\nБаба кары алдынан\nБасып кирип бата алдым,\nБаабедин чалдын тоюнда\nКырк балбанын бир жыгып,\nБалбан Кошой атандым.\nКызыр чалган курган жан\nКыйын экениң билгемин.\nКымбатым Манас кырааным,\nКачан чыгар экен, - деп,\nКудайдан тилеп жүргөмүн.\nЭчен жакка кеткемин,\nКордук менен мен Кошой\nУшинтип күндү өткөмүн!\nКеркабылан баспаган\nЖерде бүтүн калбаган,\nКурган Кошой тийбеген\nЭлде бүтүн калбаган.\nКуу ылаачын теппеген\nКууда бүтүн бар бекен?\nКурган Кошой тийбеген\n\fЭлде бүтүн бар бекен?\nЭлкин-ээн жерди издеп,\nКараан болор элди издеп,\nМекеден чыккан суп көйнөк\nИч этимден кийиштим,\nКайра тартып оолугуп,\nКызылбашка жолугуп,\nОшону менен тийиштим.\nКызыкты кыйла баштадым,\nОрдодогу кандарын\nОбу жок кырып таштадым.\nОлжого тартуу узду алдым,\nОн эки сулуу кызды алдым.\nКайра тартып оолугуп,"
  },
  {
    "id": "536",
    "text": "Обу жок кырып таштадым.\nОлжого тартуу узду алдым,\nОн эки сулуу кызды алдым.\nКайра тартып оолугуп,\nАдамзаттын тунугу,\nБусурмандын улугу\nЭрдигимден оолуктум,\nЧабышып менде жеңбеген,\nЧамбыл-Белди жердеген\nЖанаалы, Карач эки кан,\nӨзү түркмөн бусурман\nЖамгырдай кылып жаа тартып,\nМөндүрдөй кылып ок атып,\nЖана чыкты алдымдан.\nКаарды катуу баштадым,\nКармаша кетип ошондо\nКалкын кырып таштадым.\nКөктөн булут тутулуп,\nЧамбыл-Белдин ары жагы\nЧоң тоого чыгып кутулуп,\nАбаң Кошой карынын\nАйтса сөзү дагы бар,\nКылмышы жок журт кырдым,\nТаңда макшар күнүндө\nКөп адамдын каны бар.\nЭчен жерге киргемин,\nЭчен жылы, эчен күн\nАтактуу Манас акжолтой,\nАстыга салса сан колдой\nАрслан эр качан келет, - деп,\nСени күтүп жүргөмүн!\nКары абаң Кошой кайгырып,\nКайран элден айрылып,\nАшып-шашып жакалап,\nКас буудандын баарысын\nКайра баштан такалап,\nБудурду тиктеп, белди издеп,\nБууданым, сендей шерди издеп,"
  },
  {
    "id": "537",
    "text": "Кайра баштан такалап,\nБудурду тиктеп, белди издеп,\nБууданым, сендей шерди издеп,\n\fШер табалбай айла жок,\nЧеч-Төбө күтүп жер кылдым,\nМен тентиген жыйып, эл кылдым!\nКулаалы таптап куш кылдым,\nКурама жыйып журт кылдым!\nЖарды жүрүп байыдым,\nЖалгыз жүрүп көбөйдүм!\nЖети-Өзөндөй кайран жер\nЭби менен жер кылдым,\nЖети-Өзөндүн кыргызын\nЭптеп жүрүп эл кылдым.\nЭрешен жыйдым, эр жыйдым,\nЭл уулунан эр сынап,\nЭчен түрдүү шер жыйдым.\nБерен, Манас, сен үчүн\nБекерге карап турбадым,\nУламадан уладым,\nБекер жатпай мен Кошой\nБилгичтерден сурадым.\nКелгендерден кеп уктум,\nАлтайда Манас туулган,\nОн экиге келгенде,\nОрдо бузуп, олжо алып,\nКытайга салдың чуулган.\nАдырмак тоонун бетинен,\nАркайган Алтай четинен,\nАлптарын союп кытайдын\nБелинен кармап бүктөпсүң,\nОлжо кылып алтынын\nАтандап төөгө жүктөпсүң,\nАныңды уктум, эр Манас!\nАжал жетсе өлүүгө,\nАлданын жазган буйругун\nТөбөгө келсе көрүүгө,\nМен да сени билгемин,"
  },
  {
    "id": "538",
    "text": "Ажал жетсе өлүүгө,\nАлданын жазган буйругун\nТөбөгө келсе көрүүгө,\nМен да сени билгемин,\nКечикпей келер бекен, - деп,\nОшону күтүп жүргөмүн.\nАжал жетсе өлсөм, - деп,\nАйла болсо мен Кошой\nЖакыптын жалгыз уулу Манаска\nКараан болуп берсем, - деп,\nОо, ботом, оюм жүрөт, кулунум!\nАлтайда кара манжуудан,\nКара калмак, тыргооттон,\nШибээ менен солодон,\nКаканчындын Бээжинден,\nКара кытай ал журттун\nКайнап жаткан жеринен\n\fКагышты катуу салсам, - деп,\nЧынмачындан, Алтайдан,\nЧын-Бээжин журт каңгайдан,\nЧын жаратып бууданды\nБээжинге сапар барсам, - деп,\nТууган үчүн, журт үчүн\nКыйратып кыргын салсам, - деп,\nАкбалтай, Жакып, эр Манас,\nДарегин таап алсам, - деп,\nУшуну ойлоп жүргөмүн.\nШер экени чын болсо,\nКаралдым Манас кабылан\nАрка кылып алууга,\nКара курттай кытайга\nКагышты катуу салууга,\nКарыган абаң Кошойду\nАрка кылып алууга,\nКара кытай, манжууга\nКагышты мыктап салууга,\nКелериңди билгемин,"
  },
  {
    "id": "539",
    "text": "Арка кылып алууга,\nКара кытай, манжууга\nКагышты мыктап салууга,\nКелериңди билгемин,\nКабылан тууса канкорум\nУшу сөзү чын болсо,\nКелет ко деп жүргөмүн!\nКелбесең издеп барууга,\nАзган-тозгон кыргыздын\nЭрлерин жыйнап алгамын.\nЧеч-Төбө бойлой конгомун,\nДардайып эркин болгомун.\nАт семирип ык болуп,\nЭр ээлигип бук болуп,\nЭрендин баары жык толуп,\nЭрендин баары оолугуп,\nӨлүмдөн кайра тартпаган\nКөйкашкалар чогулуп,\nЧеч-Төбөнүн боюна\nЧуркурап конуп турганбыз,\nҮйүрмөнүн сазына\nҮч күн жыйын кылганбыз.\n«Куу, кач!» - ташып, куушуп,\nТапкычташып табышып,\nЫраң сазга сойлошуп,\nЫрас акыл ойлошуп,\nБекерге карап турбадым,\nКырк уруу кыргыз бөрүнүн\nКыйынын жыйып алгамын.\nАлтайдагы калмакка\nКыргынды кыйла салсам - деп,\nАжал жетсе өлсөм - деп,\n\fАйлам болсо кырк үйдү\nАжыратып келсем - деп,\nАргындан тандап ыктуудан,\nАкылга дыйкан мыктуудан,\nКыргыздан тандап албандан,\nКылымга моюн бербеген\nЖоон көкүрөк балбандан,"
  },
  {
    "id": "540",
    "text": "Акылга дыйкан мыктуудан,\nКыргыздан тандап албандан,\nКылымга моюн бербеген\nЖоон көкүрөк балбандан,\n«Айт!» - дегенде токтолбой\nАаламга бузук салгандан,\nӨзү өлөрүн билбеген\nАла көөдөн дардаңдан,\nКара мылтык карс этсе\nКачпай турган эренден,\nЧогоол мылтык чорт этсе\nЧочубаган беренден:\n«Тобокел» - деп, бакырып,\nТоктобой жоого чапкандан,\nТопту бузган эренден,\nТоктоп октон коркпогон\nТопту бузчу беренден,\nКайраты бар ыктуудан,\nЭрдиги мол мыктуудан,\nБилеги жоон балбандан,\nБилими ашык зардалдан,\nКылычка кыйын ыктуудан,\nКылчайбай жоого тийүүчү,\nКызыл моюн мыктуудан,\nТүгөл жыйып алгамын,\nУулум, Манас, сен үчүн,\nКары Кошой абакең\nУшунчаны камдадым.\nКелериң эчак билгемин,\nКезигише кетсем, - деп,\nУшуну сурап жүргөмүн.\nКудайдын берген чагыбы,\nКыйналып эчен түш көрдүм,\nКырааным келген табыбы?!\nКеле, Манас, колуңду,\nКубандым бүгүн десемби,\nКурдашым Жакып, Акбалтай\nКургурларым эсенби?"
  },
  {
    "id": "541",
    "text": "Келе, Манас, колуңду,\nКубандым бүгүн десемби,\nКурдашым Жакып, Акбалтай\nКургурларым эсенби?\nАйдалган элдин башчысы,\nАлтайга келген кырк түтүн\nӨөдө кылар жакшысы,\nӨпкө чабар бакшысы,\nАз айлалуу эр эле,\nАзган журттун бели эле,\nАкбалтай, Жакып аманбы»\n\fКол кармашып секеңдеп,\nКан Манастын кеби ошол,\nКабылан абаң Кошойго\nЖооп кайтарган жери ошол:\n«Аба, Кошой карыям,\nАйла тапкыч олуям,\nӨөдө тартсам өбөгүм,\nЫлдый тартсам жөлөгүм.\nАстыга салсам ак жолум,\nАркамда жүрсө сан колум!\nАбам Кошой карыям -\nСиз окшойсуз болжолум!\nЭр абам Кошой чын болсоң,\nКагышка кием тонуң бер.\nБир туткан бириң болом, - деп,\nБилимдүү Кошой колуң бер!\nМаңдайга чыксам бараан бол,\nБайгамбар чалыш экенсиз,\nБадыша абам караан бол!\nАрсланым - деп, чын билип,\nАлакан жайып дуба кыл,\nӨткөн айдын жайынан,\nАба Кошой айыңдан,\nАлтайдан каалап чыккамын,\nБайгамбар чалыш карыям,\nБир тутуп турган олуям,\nАкбалтай кандан уккамын."
  },
  {
    "id": "542",
    "text": "Алтайдан каалап чыккамын,\nБайгамбар чалыш карыям,\nБир тутуп турган олуям,\nАкбалтай кандан уккамын.\nАлакан жайып дубаң кыл,\nАбам Кошой, батаң бер!\nЧын батаңды берсеңиз\nКармашарым Каканчын,\nБасташарым Бакбурчун.\nКара курттай капырдын\nКөп арамын чын билдим,\nОшо кытай баатырдын.\nАзабы болду сөзүндө,\nАрамы болду көзүндө,\nАчууланып Эсенкан\nАлмак болду өзүмдү.\nБөлөгү болду сөзүндө,\nБөтөнү болду көзүндө,\nБөлөк шумдук чыгарып,\nКызыталак Эсенкан\nБөлмөк болду өзүмдү!\nЧалгайы турду сөзүндө,\nЧалгырты турду көзүндө,\nЧамасы келсе Эсенкан\nЧалмак болду өзүмдү,\n\fКазмак болду орумду,\nЧамасы келсе Эсенкан\nСалганы турат сонунду.\nБуурусунду бурдурбай,\nБузук кылды ал чочко\nБул Алтайга тургузбай.\nКочкусу жетти кордуктап,\nТаш сайынган кытайдын\nТазалары чогулуп,\nАтамды келди зордуктап.\nКүрмөлөрүн күпчүйтүп,\nКүчтүүсү каптап келгени:\n«Бажы мал менен Манасты\nАзыр бизге бергин», - деп,\nАтамды кыстай бергени."
  },
  {
    "id": "543",
    "text": "Күчтүүсү каптап келгени:\n«Бажы мал менен Манасты\nАзыр бизге бергин», - деп,\nАтамды кыстай бергени.\nӨлүп-житип тырайбай,\nАжал жетип сырайбай\nСөзүнө кантип көнөйүн,\nКүрдөлүү башым барында\nБашымды кантип берейин!\nКүчтүүсүнгөн ит менен\nКүрпөңдөшө кеткеним,\nКараан да жок, бел да жок,\nКараан болуп берүүгө\nКабылан аба өзүңдөй\nБелиме таңуу эр да жок.\nЖетип кытай кордуктап,\nЖергемди бузуп аларда\nЖекене белге курчандым,\nЖер жайнаган кытайга\nЖеке кирип кол салдым.\nКыргынды кызык баштадым,\nЭсенкандын элчисин,\nБажы алуучу ченчисин,\nАйзакерден ыктуусун,\nАйла табар мыктуусун\nКаарды катуу баштадым,\nЖеке өзүм кол салып,\nЖетигин кырып таштадым.\nКочку, Дөңгө алп өлдү,\nКойгулашкан жалпы өлдү.\nКыргынды кызык баштадым,\nКызыл чоктуу кытайдын\nКыйынын кырып таштадым.\nТулундуусун тул кылдым,\nКүрмө кийген күчтүүсүн\nОтко жагып күл кылдым.\nКейишти кептеп баштадым,\n\fКолума тийген кечилдин\nКекесин кесип таштадым."
  },
  {
    "id": "544",
    "text": "Отко жагып күл кылдым.\nКейишти кептеп баштадым,\n\fКолума тийген кечилдин\nКекесин кесип таштадым.\nТозокту жаман бир салдым,\nТоодой алпын кыйратып,\nТоксон төөнүн алтынын\nОлжо кылып бир алдым,\nТозокту минтип бир салдым.\nТурганым Алтай, жай кылдым,\nКырк үйлүүмдү бай кылдым.\nБадышадай мал союп,\nБай Жакып бай чыкты - деп,\nБайлыгын угуп Эсенкан:\n«Баласын байлап келгин» - деп,\nБалбандын башы эр Жолой\nКабар алып канынан,\nКаканчындын шаарынан\nКаптап булар келгенде\nКытай илек, мен жалгыз,\nКылганым барбы кудайга\nОбодон жылдыз болжошум,\nКутубий болду жолдошум.\nБелге таңуу Кутубий\nБелести карап турганда\nАчбуудан минген эр Жолой\nЖамгыр кылып жаа тартып,\nМөндүр кылып ок атып,\nАркасында карааны\nТуман түшүп бөлүнүп,\nАйдарлары бир бөлөк\nАртынан алпы көрүнүп,\nАл алпынын мыктысы -\nКайчы кулак Каман алп,\nЖору куйрук Жоон алп\nТакыр каптап өтөрдө\nКаарды катуу баштадым,\nКачып Жолой кеткенде,\nОшо келген калың кол"
  },
  {
    "id": "545",
    "text": "Такыр каптап өтөрдө\nКаарды катуу баштадым,\nКачып Жолой кеткенде,\nОшо келген калың кол\nТакыр кырып таштадым.\nАйза кармап имерип,\nЖолойду кууп жиберип,\nКөктөн көк ала булут тутулуп,\nБалбан Жолой ошондо\nКөрүнөө качып кутулуп,\nТуура кырып калмакты\nТулпарын тийип бир алдым,\nТутанган кара калмакка\nТуйгун аба, кулак сал,\nМына ушундай чыр салдым.\n\fТуурдугун май кылдым,\nАлтайдагы кырк үйдү\nТутушканда бай кылдым.\nКылычты сууруп кын кылдым,\nКырк уруу кытай Бээжинге\nАйласыз кызык чыр кылдым.\nКан ичип жүрүп катыктым,\nКара калмак, манжууда\nКанкор бурут атыктым.\nКытай түмөн, кыргыз аз,\nАйылы кандай конуучу?\nКырылышсак кытайга\nКачып кирер токой жок,\nКара кылар бир жан жок\nАйла кандай болучу?!»\nУгуп Кошой абакең,\nКөңүлү кетип бөлүнүп,\nУугуп жаны чыдабай,\nКөзүнүн жашы төгүлүп:\n«Кокуй, Манас, не дейсиң?!\nБу кебиңди ким уксун,\nБир караңгы түн уксун!\nКазба, Манас, орумду,\nОрдолуу журтка катылып,"
  },
  {
    "id": "546",
    "text": "Бу кебиңди ким уксун,\nБир караңгы түн уксун!\nКазба, Манас, орумду,\nОрдолуу журтка катылып,\nКайнатпа менин шорумду.\nАйтканым канча билип ал,\nАрсланым Манас, тилимди ал!\nКозголуп кетип Бээжин журт\nКолун жыйнап калбасын,\nКордукту бизге салбасын!\nТөрт түлүк малды чаппасын,\nТөбөдөн кытай баспасын!\nБилгенин кытай кылбасын,\nТукумду курут кырбасын!\nТуш-туштан каптап аспасын,\nТутанып өлгөн капырлар\nДүмүрдүн баарын казбасын!\nКайра тартып сен кеткин,\nАшып-шашып Алтайга\nАзырынча сен жеткин.\nАйгырды бычып ат кылгын,\nКочкорду биттеп ирик кылгын,\nБуканы бычып уй кылгын,\nАлтайда кара калмакты\nАлеңгир салып буй кылгын!\nБуураны бычып төө кылгын,\nБузуктуу кара калмакты\nТүп көтөрө жөө кылгын!\n\fУккан менен билгенге,\nОтор-отор оюнчук,\nКырк үйлүү кыргыз элиңди\nОйнотуп көчкүн бери жакка.\nКара калмак, манжууну\nЧеттеп көчүп алганда,\nОркондун тоосун таянып,\nОркоюп чыга калганда,\nКечикпей жолуң чалармын,"
  },
  {
    "id": "547",
    "text": "Четтеп көчүп алганда,\nОркондун тоосун таянып,\nОркоюп чыга калганда,\nКечикпей жолуң чалармын,\nКызырдуу Кошой өлбөсөм,\nКыяматты көрбөсөм\nАлты айдан кийин барармын!\nОк өтпөс темир тонум бар,\nЭл эсебин алганда,\nЭлди катка салганда,\nОёнум сени тосууга\nОн эки миң колум бар!\nДин бусурман тулпарын\nЧубатууга саламын,\nОк өтпөгөн тон камдап,\nОк жетпеген ат камдап,\nМаанисин көрүп жерди алып,\nБасма ылоолоп эрди алып,\nКызыр чалган жол болуп,\nКыйланын баары козголуп,\nКызыкты кыйла саламын,\nКызыр чалган кабылан,\nКымбатың Кошой абакең,\nКыжылдаган кытайдан\nАжыратып аламын.\nЧөп көгөрүп, жер жайнап,\nБетеге ыраң толгондо,\nЭл өөдөлөп ошондо,\nЖайлоого жаңы конгондо,\nАт кара тил болгондо,\nЖети асаба туу алып,\nЖер майышкан кол алып,\nАстыңдан тосо барармын,\nЖайнаган кара кытайга\nЧунагым, сенин өзүңө\nЖолдош болуп калармын.\nКара калмак каптаса\nӨйүз-бүйүз турушуп,\nМылтык атып, жаа тартып,\nКарсылдашып урушуп,"
  },
  {
    "id": "548",
    "text": "Кара калмак каптаса\nӨйүз-бүйүз турушуп,\nМылтык атып, жаа тартып,\nКарсылдашып урушуп,\nКажылдаган калмакка\nКабылан Манас сен үчүн,\nКачырып айза сунармын,\n\fКанкорум, сенин айыңдан\nКара кытай, манжууга\nЖанымды курман кылармын.\nТүйшүктү түздөп салармын,\nТүз болуп Кошой калбасам,\nӨзүм тосуп алармын!\nОркон, Алтай тоосуна\nӨзүм тосо барармын.\nЖолум үй тиге конормун,\nКанкорум, сенин жолуңа\nӨлбөсөм курман болормун!\nКой, Манас кан, көк жалым,\nЖети-Өзөн турам жер жайлап,\nКолума тийген калың кол\nКурган канкор сен үчүн\nАйдап барам кембайлап,\nКабылан Манас шеримсиң,\nБелиме таңуу эримсиң.\nМедер кылып отурган\nКаргылуу тоодой белимсиң!\nТуулбастан алты жыл,\nТууларың билгемин,\nАзган-тозгон аз элге\nТуу болот деп жүргөмүн.\nКөз көрөлек бала элең,\nЖылкыдан каалап берейин,\nКер кабылан малымды ал,\nКелипсиң Кошой абаңа\nАздык кылса азыгың,\nКөөкөргө куюп канымды ал!\nТүнөрүшсө кытайга\nТүз кирип айза сайып кел,"
  },
  {
    "id": "549",
    "text": "Аздык кылса азыгың,\nКөөкөргө куюп канымды ал!\nТүнөрүшсө кытайга\nТүз кирип айза сайып кел,\nТүйшүк көргөн кырк үйлүү,\nШер экениң чын болсо,\nАзат кылып алып кел!\nКайнап жаткан кытайга\nКагышып кыргын салып кел,\nКайран Балтай, Жакыпты\nЭр экениң чын болсо,\nЖергеңе эсен алып кел!\nКазылуу жаткан ору бар,\nКырк үйлүү кыргыз элинин\nӨзүң караан болбосоң,\nКайнай турган шору бар!\nКордук көргөн чени бар,\nКойбой каптап келүүчү\nАл кытайдын эли бар.\nЭр жерине конуучу,\n\fКанкор - деп, кудай жаратса,\nЭл үчүн курман болуучу.\nАтаа, Манас, кулунум,\nАбаң Кошой өлбөсө,\nА дүйнө жүзүн көрбөсө\nКыргынды кызык салармын,\nКылча көрбөй куу жанды\nАжыратып алармын!\nКөк жалым, сага кебим бар,\nКөп сөз айтар ченим бар!\nЖана айтса мунум бар,\nКанкор шерим, угуп ал!\nАйкожонун Билерик\nКытайга элчи барыптыр,\nКыстоону кытай салыптыр,\nМиң балбан менен чоң Жолой\nМанжуунун каны Эзкара\nБаланы сынап калыптыр.\nБилерикти жактырып,"
  },
  {
    "id": "550",
    "text": "Миң балбан менен чоң Жолой\nМанжуунун каны Эзкара\nБаланы сынап калыптыр.\nБилерикти жактырып,\nЧоң күрөң оозун буруптур,\nЧоң калдай бар жанында,\nАйкожонун Билерик\nЖапааны Эзкара чочко кылыптыр.\nАдам, далай алптын султаны,\nКыйласынын кыйыны,\nБаарысынын баатыры,\nЭрге ылайык эр экен,\nАйкожонун уулу экен,\nАлданын сүйгөн кулу экен.\nОн экиде кези экен,\nӨрттөнгүрдүн өзү экен,\nДин кулпусу эр экен,\nКармап алса бурутка\nКереги тийчү эр экен.\nАйзакерден ыктуусу,\nЖазы маңдай, жаргак көз\nБусурмандын мыктуусу.\nЭңчегер бойлуу, өңү саз,\nМаңдай чачы аз болот,\nТутанып өлгөн бул чочко\nКаканчынга Бээжинге\nТүбүндө бизге кас болот.\nҮйүң күйгөн бурутту\nКол-аягын байлайлы,\nЧынмачындын баашасы,\nЧын Бээжинге айдайлы!\nКарыкан бар, Эсенкан,\nТартуу кылып баралы,\n\fКырк аркан бою чоң зындан\nӨлтүрбөстөн - житирбей,\nЗындан-орго салалы\nЖаңжалдашпай, урушпай,\nКызыталак буруттун -\nБурут деген журуттун\nБилерикти бекитип,"
  },
  {
    "id": "551",
    "text": "Жаңжалдашпай, урушпай,\nКызыталак буруттун -\nБурут деген журуттун\nБилерикти бекитип,\nКандыгын сурап алалык,\nТил албаса жоёлук,\nЭл баатыры Алөөкө\nЭл четине апарып,\nАк үйлүү муну коёлук!\nАлтындан салым көп алып,\nБажыга түмөн мал салып,\nБажыга малы жетпесе,\nБеш көкүлдүү кызды алып,\nТалаадан байлап дөөсүн,\nБуйрукка бурут көнбөсө\nТалкандай муштап мээсин,\nЧыгаралы буруттун\nКапкайдагы кээсин!\nКумдан кулан кубалап,\nКутуруп калган кези экен.\nӨлчөөсүн алып кытайдын,\nДалайын көрүп бул элдин.\nТанабын тартып бул жердин,\nТалкаланып бул бурут\nТалаалап жүргөн кези экен», -\nДеп, ошонтүп, Эзкара,\nТалканды таамай салыптыр.\nДоңуз мүнөз эр Жолой\nТалкалашып урушуп,\nКандуу канга канышып,\nКачпай туруп салышып,\nКызыкты кыйла көрүшүп,\nБулак аккан эмедей\nКызыл канды төгүшүп,\nУйгу-туйгу турушуп,\nБир билген чырын кылыптыр,\nАлпы кирип зордуктап,\nМанжуу, кытай кордуктап,\nБилерик колун кырыптыр.\nАйкожонун Билерик"
  },
  {
    "id": "552",
    "text": "Алпы кирип зордуктап,\nМанжуу, кытай кордуктап,\nБилерик колун кырыптыр.\nАйкожонун Билерик\nБилерик кармап алууга\nБилген чырын Эзкара\nСынап туруп кылыптыр.\nБилген чырын баштаптыр,\nБаатырларын барбайтып,\n\fМаңдайга кырып таштаптыр.\nКыйындарын кыйратып,\nКыйын мүшкүл салыптыр.\nЖалгыз калып Билерик\nКытай жетип имерип,\nАйзаларын сунуптур,\nАйгай кулак тундуруп,\nАскерлерин Билерик\nЭзкарага кырдырып,\nКечээ, Билерик кордук көргөндө,\nКыйла колу өлгөндө,\nЖапаа көрүп жалгыз эр\nМүшкүл тартып күн көрүп,\nЖар-жоросу өлүптүр,\nЖалгыздыкты көрүптүр!\nАйза сунуп турушуп,\nБой бербептир Билерик\nОн эки күнү урушуп.\nАл Билерик байкушту\nКурчап кытай толуптур,\nКургур жалгыз болуптур.\nМаңдайында бараан жок,\nМендесине бербесин,\nБастырып чыгар караан жок.\nБел байлаган бели жок,\nБекип жаткан жери жок,\nКаз айланбас зоосу жок.\nКаргылуу кара тоосу жок.\nЭш тутарга эли жок,\nКара кылар калкы жок,\nАжыратып алуучу,"
  },
  {
    "id": "553",
    "text": "Каргылуу кара тоосу жок.\nЭш тутарга эли жок,\nКара кылар калкы жок,\nАжыратып алуучу,\nАңгеме-кыргын салуучу,\nКошой, Манас алпы жок,\nКордукту артык көрүптүр.\nКойгулашар чаркы жок,\nКойгулашып Билерик\nКудай бетин көрсөтпө,\nМурундун баары бүлүнүп,\nКулактын баары кулжуюп,\nТарсылдактан жулунуп,\nТуш-тушунан көргөндө\nМенденин бою дүркүрөп,\nАйза, кылыч, жаа огу\nТуш-туштан тийип күркүрөп,\nКытай илек, ал жалгыз,\nКылганы барбы кудайга,\nЧапчышышып турушуп,\nЧамасы кетип ал бошоп,\n\fОн беш күн тынбай урушуп,\nКоюнуна кара кан толуп,\nКараанга байкуш зар болуп,\nКайрат кылчу эки кол\nӨөдө болбой шал болуп,\nДүйнөгө бергис кайран баш\nЧелектей кызыл кан болуп,\nБилгендерден сурадым,\nБилериктин жомогун\nАзапты артык тартыптыр,\nМендеси мындай болобу?\nКүрмө кийген баатыры,\nКүчтүү Жолой капыры\nКүчөп кирип келгенде\nДини ыслам адал дин,\nБусурмандын уулунан\nБир көргөнгө зар болуп,\nАл кытайдын огунан\nМендесине бербесин,"
  },
  {
    "id": "554",
    "text": "Бусурмандын уулунан\nБир көргөнгө зар болуп,\nАл кытайдын огунан\nМендесине бербесин,\nКара макмал, ок өтпөс,\nҮстүндөгү кийгени\nКат-катынан бөлүнүп,\nКыймылдаса Билерик\nЖолум үйдөй жаа огу\nАр кайсы жерден төгүлүп,\nОшо согуш ичинде\nМинген аты Кылжээрде,\nКылжээрде жүрбөй болкулдап,\nЖүрбөй калган себеби -\nБулчуңун булгай ок тийип,\nКылжээрде аксап жүгүрүп,\nКылча табар айла жок,\nБилерик жандан түңүлүп,\nЧама кетип, баш чайкап,\nЧарчап булар турганда\nКытайлардын балбаны\nТуш-тушунан кол салып,\nЧабышты мыктап кылганда,\nЧабышып чама жете албай,\nАйкожонун Билерик\nЧаркы кетип турганда,\nМанжуулардын баатыры,\nЖоо бөрүсү жонумдун\nЖолу катуу капыры,\nЭпсиз журттун эрени,\nЭң акылман, чоң сынчы\nЭзкарадай берени,\nКалдайлардын капыры\n\fМанжуулардын каны экен\nЭр Эзкара баатыры.\nЧоң күрөңгө камчы уруп,\nКаарданып бакырып,\n«Казыр байлап алгын», - деп,\nБалбандарын чакырып!\nМалакайчан ыктуусун,\nБалбансынган мыктуусун,"
  },
  {
    "id": "555",
    "text": "«Казыр байлап алгын», - деп,\nБалбандарын чакырып!\nМалакайчан ыктуусун,\nБалбансынган мыктуусун,\nАдамдын мойнун алуучу\nТөө моюн кара оргогун,\nАйдаган экен Эзкара\nДөөдүр кара соргогун.\nЖаң-жуңун кууп токмоктоп,\nЭзкара каарын төккөндө\nЖалаң аскер көп колу\nЖаны чыгып шокшоктоп,\nКызыкты кыйла баштаптыр,\nКыжылдаган кытайын\nЧоң күрөңчөн Эзкара\nКырып ие таштаптыр.\nЖер топосун сапырып,\nЭзкара кайрат кылганда\nЖер жарылган бакырык,\nАйгай кулак тундуруп,\nКалмактардын балбаны\nҮйдөй чокмор колго алып,\nБир жактан чыгып булдурук.\nАсманга учуп топурак,\nАскер кайнап топурап,\nАйзанын башы кагышып,\nАт көрбөгөн жөө күлүк\nЖөөлөрү аттай жарышып,\nКаны каарын салган соң,\nКаптабай кытай турабы,\nКыйыны буйрук кылган соң,\nКырат экен капырлар\nАянып кудай урабы?!\nКара жоолук түйгөн баш,\nАркасында болтоктоп,\nКол токмоктой өргөн чач,\nБилерик каптап кеткенде\nКалмактын калкы аралаш.\nМаңдай жагы бакырык,"
  },
  {
    "id": "556",
    "text": "Кол токмоктой өргөн чач,\nБилерик каптап кеткенде\nКалмактын калкы аралаш.\nМаңдай жагы бакырык,\nКырк уруу кытай балбаны\nТуш-туштан ураан чакырып,\nАйла кетип турганда\nЖаа тарткыч Дөөдүр жетиптир,\nБилерик кармап алалбай,\n\fАстындагы Кылжээрде\nСүбөөнүн бир жак бетине,\nКөк боордун таамай четине,\nБармагынан май чыгып,\nКүч менен тарткан доңуздун\nТырмагынан кан чыгып,\nТарткан жаасын карасаң\nБоосу кылдай чоюлуп,\nКаарданып турганы,\nКылжээрде кыйын тулпарды\nЖаа менен урганы.\nЖаанын огу дыркырап,\nКылжээрденин капталы\nТийген жери быркырап,\nКан төгүлүп зыркырап,\nКан-жин менен аралаш\nКапталынан чочконун\nКара кан агып дыркырап,\nСүрдүгүп жээрде жыгылып,\nАтаа, кытай алган Кылжээрде\nАңгекке башы тыгылып,\nБүгүн көргөн эртең жок,\nАласасы келгенде\nУшундай экен дүйнө шок!\nБилерик айтып мындай кеп:\n«Кожолорум короюп,\nМурда кыйла эр элем,\nКыйындардан айрылып,\nӨзүм калдым сороюп!\nСаят кылып, аң уулап,"
  },
  {
    "id": "557",
    "text": "Мурда кыйла эр элем,\nКыйындардан айрылып,\nӨзүм калдым сороюп!\nСаят кылып, аң уулап,\nУуга кирген экемин,\nАйыкпаган бир азап,\nЧууга кирген экемин!\nКез болгон кайра тартпаган\nЖолго кирген экемин,\nКесип адам өтө алгыс,\nШорго кирген экемин!\nЖапаа, мүшкүл балааны\nКөргөнү келген экемин,\nОтура калып сийбеген,\nЖеңи жерге тийбеген,\nДини кара капырдан\nӨлгөнү келген экемин!\nКайнап жаткан капырдын,\nКаарданган баатырдын\nКолунда калган экемин!\nМөңкүсөм чыкпас капырдын\nТорунда калган экемин!» -\n\fДеп, ошонтүп, Билерик\nҮзөңгүдөн бут тайып,\nЭэрден көчүк бултайып,\nЭки буту салактап,\nКубарып өңү суюлуп,\nЭки беттен аккан жаш\nАкырек ылдый куюлуп,\nБилерик минтип туруптур,\nКордукту Жолой кылыптыр.\nТемир аркан торчону\nТегеректеп тор салып,\nТегиз канжар колчону\nАч айкырык кол салып,\nБуйрук кылып Эзкара\nӨкүргөндөн бакырып,\nӨлтүрүп ийбе окус», - деп,\nБалбандарын чакырып,\nТегеректей калгын, - деп,"
  },
  {
    "id": "558",
    "text": "Өкүргөндөн бакырып,\nӨлтүрүп ийбе окус», - деп,\nБалбандарын чакырып,\nТегеректей калгын, - деп,\nБашына коок салгын, - деп,\nЧапчышарга чама жок,\nКол-аягын байла, - деп,\nКачырга байлап мингизип,\nКаканды көздөй айда, - деп!\nТаң-тамаша оюнду\nЖоону жеңдик, салгын! - деп,\nАй Жаң-Жуң кан, Күн Жаң-Жуң,\nЧет-Бээжинде Эсенкан\nТаш-Көпүрө шаарында\nЖарым каным Азезил,\nБээжиндин каны Карыкан\nБуларга айдап барыңар!\nИт болбосоң балбандар,\nКырк уруу кытай Бээжиндин\nКандыгын сурап калыңар!\nМындай адам кабылбайт,\nБу түрдүү адам табылбайт.\nБалбандыгы башкача,\nБаатырдыгы бир канча,\nКолго түшкөн жан экен,\nКаканчындын Бээжиндин\nЫрысына табылган\nЫрас мыкты жан экен.\nКолго тийген коёнду,\nКоё берген оңорбу?!\nКасташып жүргөн буруттун,\nБурут деген журуттун\nСурап ичип тойбогон,\nСугалагын койбогон,\n\fКараңгыда айдаса\nКарышкырча жойлогон,\nБүлүк салып, мал тийген,\nЭреже бузуп, эл сойгон,\nӨзөнчө жерге өрт койгон,"
  },
  {
    "id": "559",
    "text": "Карышкырча жойлогон,\nБүлүк салып, мал тийген,\nЭреже бузуп, эл сойгон,\nӨзөнчө жерге өрт койгон,\nКара сууга кан куйган,\nСуу ич десе, уу ичкен,\nКан төк десе, жин төккөн,\nЭңишкен туура келбеген,\nЭңкейтип менде жеңбеген,\nЧабуул издеп, журт бузган,\nЧабылган кыргыз тукуму -\nУйпалган кыргыз ал журттун\nУлугунун өзү экен.\nКараган кара көзү экен,\nОрго алпарып салалык,\nТутанып өлгөн кыргыздын\nКыздарын тартып алалык!\nКырк аркан бою чоң зындан\nОшого барып салалык!\nКызыталак буруттун\nКыйласын тартууга алалык!\nАл сөзүңө көнбөсө,\nАл айтканды бербесе,\nКолго түшкөн Билерик\nКылычтап башын алалы,\nКыйратып башын жаралы!\nКүчтүү балбан экөөлөп,\nКүрмөп байлап мойнунан\nӨөдө-төмөн жетелеп,\nКыйратып башын алалы!» -\nЭзкара мындай айтып кеп,\nЗилинде бул иш керек, - деп,\nКачырга байлап алды эми,\nШуру отогот, маржан таш,\nЗуңтуңдун каны аралаш,\nУлугу бар, каны бар,\nКыйындары, баары бар,\nМанжуунун каны Эзкара,"
  },
  {
    "id": "560",
    "text": "Зуңтуңдун каны аралаш,\nУлугу бар, каны бар,\nКыйындары, баары бар,\nМанжуунун каны Эзкара,\nШибээликтен Ылама,\nКалмактардын Жолою,\nТаамай эрен жаныбар,\nБилерик байлап алганда\nТаш сайынган кытайдын\nТазасынын баары бар.\nБаланы кармап алыптыр,\nТемир торго салыптыр,\nБелинен кармап бүктөптүр,\n\fБээжинди көздөй жүктөптүр.\nКаары толук бакырып,\nСүйүнгөндөн баарысы\n«Какайлап» ураан чакырып,\nСурнай үнү бапылдап,\nЖезнай үнү такылдап,\nБарабан кагып той кылып,\nБаатыр экен Эзкара\nТыргооту тыйпыл чогулуп,\nБайлап алган баатырын\nАстына салып айдатып,\nАйлалуу Жолой капырың\nӨзөндөн чаңы буркурап,\nӨзүң көргөн көп манжуу\nӨлөңүн айтып чуркурап,\nБалбаны бөлөк бөлүнүп,\nБалбандардын сыягы\nБаатырлык түрү көрүнүп.\nБалбандын түрү бир башка,\nБаатырларын чогултуп,\nАлган экен Эсенкан\nАаламды бузган көйкашка,\nУлугу бар, каны бар,\nУшунчаны жыйнаган\nБилгич экен каркыбар.\n«Билерик байлап келдик», - деп,"
  },
  {
    "id": "561",
    "text": "Улугу бар, каны бар,\nУшунчаны жыйнаган\nБилгич экен каркыбар.\n«Билерик байлап келдик», - деп,\nАстына кабар салдырып,\nАлтымыш тейтей, кырк манжуу\nСүйүнчүсүн алдырып,\nЭсенкандын эшикте\nТаза кумдан төктүрүп,\nСейилдикке чыгуучу\nОпсуз бийик мунара\nБаашалыгы башкача,\nКызыталак сурагы\nКабар укту Эсенкан.\nМунарага жүгүрүп,\nТолуп жаткан көп аскер\nКан Эсенкан алдына\nКелиндерче тоңкоңдоп,\nТаазим кылып жүгүнүп,\nКаарданып Эсенкан,\nТурган экен бакырып,\nКөп ылашкер, сан тыргоот,\nБирөөн койбой чакырып:\n«Ордо каптап, кол жүрдүң,\nАз гана эмес мол жүрдүң!\nУлугуң, баштык каның кел,\n\fУшунча журтум, баарың кел,\nТаш сайынган тазаң кел,\nКүрмө кийген күчтүүң кел,\nАйбалта чабар ыктууң кел,\nАйзага камбыл мыктууң кел,\nАйзасы артык учтууң кел,\nКылычы кыйын курчтууң кел!\nЖети түмөн жоо келсе,\nЖеке айза сунчуң кел,\nДаарының калбай, баарың кел,\nЧала моңол каның кел,\nМиңден чыккан бириң кел,\nАкылга дыйкан ыктууң кел,"
  },
  {
    "id": "562",
    "text": "Чала моңол каның кел,\nМиңден чыккан бириң кел,\nАкылга дыйкан ыктууң кел,\nАябаган мыктууң кел!\nКымбатыңар, карыңар\nТополоң тийген эмедей,\nТоктобой каптап келипсиң.\nТозмого койгон баарыңар!\nКароолго койгон ыктууңар,\nАшып-шашып антаңдап,\nКалбай баарың келипсиң,\nКалың аскер мыктууңар.\nБейлеп, ойлоп, көп жүрөм,\nЧалыша кетсек окустан,\nОн сегиз миң ааламды,\nЖерге туулган адамды\nЖелдетим жумшап талкалап,\nЖеке билем, - деп турам.\nАшып-шашып келгениң,\nДалай балбан антаңдап,\nТагымды тепсей келгениң,\nЭселек кол энтеңдеп,\nЭминени көргөнүң?!»\nАчуусу келип Эсенкан,\nАчууланып үксөңдөп,\nТөбө чачы сүксөңдөп,\nКаарды катуу баштады,\nАскерлерди Эсенкан\nЧалып ие таштады.\nЭр Эсенкан улуктун\nБекем кылган беш сарай,\nБекемдиги бир далай.\nБеттеп менде келбеген,\nБет алып адам жеңбеген,\nСакчылары сандан көп,\nКароолчусу андан көп.\nБалбаны бар жабылган,\nУлук экен Эсенкан\n\fБаш күнүнөн камынган.\nАры жагында сакчысы,"
  },
  {
    "id": "563",
    "text": "Балбаны бар жабылган,\nУлук экен Эсенкан\n\fБаш күнүнөн камынган.\nАры жагында сакчысы,\nАдамдын мурду, кулагын\nТумар кылып тагынган.\nАйта-буйта дегиче,\nБуйрук кылса Эсенкан\nКөп аскери жабылган.\nЭсенкандын алтын так,\nАйланасы чынар бак.\nАл тагынын эшикте,\nКазылган даяр ору бар\nАры жагына караса,\nКынжы салып байлаган\nКатылса соёр зору бар.\nКараса мынча баркы бар,\nЖан сактарга сан колу\nЖыйылган экен каркыбар.\nМанжуунун каны Эзкара,\nКалмак каны чоң Жолой\nКаарды катуу баштады,\nЖурт баштыгы Эсенкан\nЖутуп ие таштады.\nКара калмак карысы,\nШибээ, манжуу баарысы\nКыргын тийген эмедей,\nЭсенкан каарын төккөндө\nКыйрап түштү баарысы.\nӨз билгенин сан колго\nКыла турган болуптур,\nТоктобостон сан колду\nКыра турган болуптур.\nЧогуусу менен баарына\nАдам көрбөс дүмөктү\nКыла турган болуптур.\nМанжуунун каны Эзкара\nСан колунан бөлүнүп,\nЭсенкандын көзүнө\nЭрдиги эпсиз көрүнүп,\nТизеси жерге бүгүлүп,\nУшунчалык шаардын"
  },
  {
    "id": "564",
    "text": "Эсенкандын көзүнө\nЭрдиги эпсиз көрүнүп,\nТизеси жерге бүгүлүп,\nУшунчалык шаардын\nУлугу экен Эзкара,\nДал алдына барганда\nКелин болду жүгүнүп,\nЭзкара айтты эми кеп,\nКан алдына мындай деп:\n«Баатыр Эсен, улугум!\nАт бороюн сыдырып,\nЖердин үстүн кыдырып,\n\fЧалгын чалып, жер кайгып,\nЭрдигим менин ким үчүн,\nЭр Эсенкан, сен үчүн!\nАт бороюн сыдырсам,\nАаламдын баарысын\nБезип жүрүп кыдырсам,\nЧачкын кылсам малымды,\nКурман кылсам жанымды,\nСүйүнчүлөп эр байлап,\nАлдыңа келсем күүлөдүң,\nБаш кесердей түрдөндүң!\nКыйла кызык баштадың,\nКылчайбай койсом өзүңө\nКырып ие таштадың!\nКан эле болсоң бекерсиң,\nКан экениң чын болсо,\nКайран башты кесерсиң!\nКаным, буйрук сен кылдың,\nАйтканыңа мен турдум.\nӨзүң буйрук кылган соң,\nКапчалды бузуп жол алдым,\nКакандан жыйнап кол алдым.\nАт бороюн сыдырдым,\nАаламдын баарысын\nЖортуп жүрүп кыдырдым.\nЭзкара жортуп ашпаган\nАдыр-күдүр бел калбай,\nМен көрбөгөн эл калбай,"
  },
  {
    "id": "565",
    "text": "Жортуп жүрүп кыдырдым.\nЭзкара жортуп ашпаган\nАдыр-күдүр бел калбай,\nМен көрбөгөн эл калбай,\nТулпар атым жоорутуп,\nКөбүрөөк көңүл оорутуп,\nЧай алган тоонун кентинен,\nАлтын казчу Чай-Тоонун,\nТүгөнгөн ары четинен,\nҮзүлгөн тоонун урчуктан,\nУзун түшкөн тумшуктан,\nКурун селде чалынып,\nКудуретке жалынып,\nАркар айдап, кулан кууп,\nАстымдан чыкты бир топ жан.\nЧегимди бузуп келиптир,\nКелгенин көзүм көрүптүр,\nУламадан уласам,\nУчу-түбүн сурасам -\nКөрсө, бурут өзү экен,\nБир шайтанды Бээжинге\nКызыталак ал бурут\nСалганы жүргөн кези экен.\nКайгуул карап, жер чалып,\n\fКас болуп жүргөн кези экен.\nБир дүмөктү Бээжинге,\nСалганы жүргөн кези экен.\nБажыдан жыйган түмөн мал,\nКазыналык түмөн мал -\nКастык кылып бу бурут\nАлганы жүргөн кези экен,\nБир шумдукту каканга\nСалганы жүргөн кези экен!\nӨзү ыслам дининде,\nӨрттөнүп кеткен бул бурут\nБизге душман зилинде.\nКайгуулду тиктеп бул бурут,\nАлганы жүргөн кези экен,"
  },
  {
    "id": "566",
    "text": "Бизге душман зилинде.\nКайгуулду тиктеп бул бурут,\nАлганы жүргөн кези экен,\nКалайманды каканга\nСалганы жүргөн кези экен.\nТомуктай жерде тоо жок,\nТокумчалык коо жок,\nЧоң-Туңшанын четинен,\nКулан-Талаа бетинен\nКутуруп кеткен бурутка\nЖекене белге курчандым,\nЖеке аралап кол салдым.\nКутургурдун өзү экен,\nЗордугу тоонун теңиндей,\nАнча-мынча адамды\nАйдап кырып жегидей.\nМиздей сары талаада\nӨйүз-бүйүз туруштум,\nМылтык атып, жаа тартып,\nКырк бир күн тынбай уруштум.\nАт салышып чыгышып,\nАч кыйкырык салышып,\nАйза кыйрап кеткенде\nАйбалта менен чабышып,\nЭрдигин көзүм көргөнү,\nКырк бир күнгө бой бербей,\nТаш сайынган кытайдан\nТазалары өлгөнү.\nАт салышып турушуп,\nАйгайлашып урушуп,\nШибээнин Калдай каны өлүп,\nКагышка кирип барганда\nКалмак Жондук дагы өлүп,\nКагыш, кыйын калайман\nКаарды катуу баштадык,\nКанжарколду каптатып,\nКайраты жок жаманын\n\fТакыр кырып таштадык.\nБелгилүүсүн жайладык,"
  },
  {
    "id": "567",
    "text": "Канжарколду каптатып,\nКайраты жок жаманын\n\fТакыр кырып таштадык.\nБелгилүүсүн жайладык,\n«Канга керек болот», - деп,\nКадырлуусун кармадык.\nТаамай уккун сөзүмдү,\nАчуулансаң мейлиңиз,\nТартуу кылдым өзүңө!\nКармап келген бул бурут,\nБилеги жоон, таш жүрөк,\nБил мүчөлүү бадирек.\nБалбандыгы бир канча,\nБаатырдыгы бир башка,\nЖалаяк ооз, жар кабак,\nАйбаты артык, заары күч\nКармаша келген адамды\nКырып-союп кылат түз!\nАч арслан төштөнгөн,\nӨрттөнүп кеткен бул бурут\nАлгыр бүркүт көздөнгөн,\nЖаның чыккан буруттун\nЖан казандай башы бар,\nЖаткан иттей кашы бар,\nОроодой чуңкур көзү бар,\nӨлүмдөн кайта кайтпаган\nОргу-баргы сөзү бар.\nАкыл ойлоп, журт билген,\nЗардалдык сыны көрүнөт,\nСан колду жеке баштаган\nБалбандык түрү көрүнөт.\nТексиз жүргөн уул эмес,\nТегин жүргөн кул эмес.\nӨрттөнгүрдүн өзү окшойт,\nБээжинге бузук салуучу,\nБет алганын алуучу,\nБейпай кулдун өзү окшойт.\nАйза кармап имерди,\nӨңчөй балбан манжууну"
  },
  {
    "id": "568",
    "text": "Бет алганын алуучу,\nБейпай кулдун өзү окшойт.\nАйза кармап имерди,\nӨңчөй балбан манжууну\nӨрттөнүп кеткен бул бурут\nӨткөрө кырып жиберди.\nКылычын кармап толгоду,\nКызыталак бурут оңбоду,\nКыргынды кызык баштады,\nКатылгандын баарысын\nКылычтап кырып таштады.\nМен Эзкара болгону,\nЭзкара атка конгону,\nМындай эрди көрбөдүм,\nМындай эрди туйбадым.\n\fБеттешкени - бештен, төрт,\nКызыталак буруттун\nБет алган жагы кызыл өрт,\nКатылганды чалгандай,\nКаман сыны бар экен,\nАтышканды алгыдай,\nАрслан сыны бар экен.\nКара жагал Бороончу\nБозуп чыгып уруштук,\nКалмактардан чоң Жолой\nТозуп чыгып уруштук.\nЧоң күрөңчөн Эзкара\nКошо чыгып уруштук,\nДелпиң алп менен Дөөдүр алп,\nКаршылашып туруштук.\nАрага алып четтедик,\nӨң дөөлөрдүн баарысы\nБилерикти беттедик.\nКүчкө салып баланы\nЭптеп кармап албасак,\nБээжинди соо коёбу,\nКатылган аман калабы,\nБул өңдөнгөн куу бурут\nЭлинде бекер жатабы?!\nКармап мүнтүп албасак,"
  },
  {
    "id": "569",
    "text": "Катылган аман калабы,\nБул өңдөнгөн куу бурут\nЭлинде бекер жатабы?!\nКармап мүнтүп албасак,\nБээжинди аман коёбу?!\nҮйүң күйгөн бу бурут\nАдамдан артык туулган,\nМынча кармап албасак,\nСала турган чуулган.\nКыйындарын кыйратып,\nКаарды сала киргенбиз,\nКармап алып бирөөнү,\nБет алдыңа береним,\nТартуу кылып келгенбиз!\nСынчыңызга сынатып,\nСынап туруп алыңыз,\nСыныңа толсо бурутту\nЗынданыңа салыңыз!»\nЭзкара мындай дегенде,\nЭсенкандын доолбас,\nКан алдында белгиси\nӨзү билдин териси,\nЖезге чоюп каптаткан,\nАлтын тактын түбүнө\nКароолун коюп сактаткан.\nКөчүгү жоон үч кучак,\nҮйдөй чокмор колго алып,\n\fКамынып чабат балбаны,\nҮнү угулбай дүңгүрөп,\nКулактын чыгат далдалы,\nЖанындагы балбаны\nДоолбас уруп калганы.\nДоолбас бекем кагылып,\nСыйкырчысы, сынчысы\nДоолбас үнүн укканда\nКаптап жетти көп улук.\nЭсенкандын кум майдан\nАшып-шашып басышып,\nБалбаны минтип турганда,\nҮрбөп-дүрбөп жүгүрүп,\nТизеси жерге бүгүлүп,"
  },
  {
    "id": "570",
    "text": "Ашып-шашып басышып,\nБалбаны минтип турганда,\nҮрбөп-дүрбөп жүгүрүп,\nТизеси жерге бүгүлүп,\nСыйкырчысы, сынчысы,\nАжайыпчы, балчысы,\nАтагын көргөн чочуган,\nАлтымыш барак Бурканды\nАртык-жетик окуган,\nСынчылары келгенде\nСынап бергин муну, - деп,\nКалк жыйылып туруптур,\nКатуу буйрук кылыптыр.\nБилериктин моюнунан\nТээктеп бекем байлаптыр,\nЖети дөөсү жетелеп,\nӨөдө-төмөн айдаптыр.\nСынчылары көрүптүр,\nЭр Эсенкан чоң канга\nКылыгын айта бериптир:\n«Улук да экен, шер да экен,\nКолго тийген бул бурут\nАртык мыкты эр экен,\nКан ичме канкор бурутка\nЖолдош болчу неме экен.\nОрто бойлуу, кең далы,\nОйротту бузар эр экен,\nКаканчындын Бээжинге\nОк атуучу эр экен.\nКең көкүрөк, жайык төш,\nКелберсиген куу бурут\nКандай күнү болгон кез.\nКол-аягын бекитип,\nКордук кылып бакпасаң,\nТоп казына мүлкүңдү\nЧача турган уул экен,\nТоктобостон Какандан\nКача турган уул экен.\n\fМурадына бир күнү\nЖете турган уул экен,\nБузулса качып элине"
  },
  {
    "id": "571",
    "text": "Кача турган уул экен.\n\fМурадына бир күнү\nЖете турган уул экен,\nБузулса качып элине\nКете турган уул экен.\nКөзү кызыл, өңү чок,\nКөп жерде мындай бала жок,\nБекер калчу кул эмес,\nБээжинге токтоор уул эмес.\nТуура жагың Каканчын,\nМаңдай жагың Бакбурчун.\nУлуңту, Кентун, Туңшаны,\nКездик эле мынчаны.\nМалдан ачып баарды,\nСынап жүрүп кыдырып,\nКөрдүк эчен шаарды.\nЭрден мындай көрбөдүк,\nЭзелден мындай билбедик.\nБаатырдыгы башкача,\nБалбандыгы бир канча.\nОрто бойлуу, кең далы,\nОюлгур мыкты жан экен,\nТүрүн көрүп байкасак,\nОн экиде бала экен.\nКайыбынан кабылган,\nБээжин оңой жер эмес,\nБул бала кайсы күнү кабылган?»\nЭсенкандын алдына\nСынчынын каны Чоң Аяр\nЧоң Аяр туруп муну айтат,\nБилген жанга шумду айтат:\n«Колго тийген коёнду\nКоё берген оңорбу?!\nЭсенкан, улук сен элең,\nБилгич аяр мен элем!\nКолго тийген буруттун\nКол-аягын бекитип,\nОрду көздөй айдаңыз,\nТилимди тиктеп алыңыз,\nКырк аркан бою зынданга"
  },
  {
    "id": "572",
    "text": "Кол-аягын бекитип,\nОрду көздөй айдаңыз,\nТилимди тиктеп алыңыз,\nКырк аркан бою зынданга\nАлып барып салыңыз,\nБек бекитип калыңыз!\n«Билерик колго түштү», - деп,\nБурутка кабар кылыңыз!\nДегениңе көнбөйбү?\nӨрттөнүп кеткен ал бурут\nКаалаган жерди бербейби!\nБашчыларын жыйбайбы:\n«Баланы аман алам», - деп,\n\fМал-башын тартуу кылбайбы!\nУшул жаткан баласын,\nАжыратып алууга\nАйтканыңа көнбөйбү,\nАлты-Шаар, Маргалаң,\nАры жагы Самаркан,\nКолтугу Кокон, Анжыян -\nОшондон берки калаасын\nТартуусуна бербейби!\nДегениңе көнбөйбү?!\nКаарды катуу салабыз,\nКызыталак буруттун\nКанча мүлкүн алабыз!\n«Бербесең жайлап салам», - деп,\nКызыталак буруттун\nКандыгын сурап алалы.\nАдегенде көнбөсө,\nАл айтканды бербесе,\nКолго түшкөн баланын\nКол-аягын байлайлы,\nӨөдө-төмөн токмоктоп,\nКордук кылып жайлайлы.\nЭстеген жоонун четине,\nБусурмандын бетине,\nКаардуусун соёлу,\nАлымды мыктап алууга,\nАзапты мыктап салууга,\nЭр Алөөкө баатырды"
  },
  {
    "id": "573",
    "text": "Каардуусун соёлу,\nАлымды мыктап алууга,\nАзапты мыктап салууга,\nЭр Алөөкө баатырды\nМаргалаңдын шаарына\nКан көтөрүп коёлу.\nЭнеси талак бурутту\nЭптеп жүрүп соёлу!\nКыстоону кыйын салалы,\nКыйыгын таап буруттун\nКыйла мүлкүн алалы!\nЧоң Аяр айтып турган соң,\nАны укканда Эсенкан\nКубанып калкы чуркурап,\nКубанчылуу той кылып,\nКалкынын баары жыйылып,\nДүнүйөнү чачтырып,\nБалбандарын шаштырып,\nКырк кулактуу жез казан\nТак алдына астырып:\n«Тилегим кудай берди, - деп,\nТиктеп жүргөн душманым\nЭзкара байлап келди», - деп,\nКүйүттүн баары чачылып,\n\fКүптүүнүн баары ачылып,\nАдам тапкыс ой кылып,\nАалам журттун баарысын\nЖыйып алып Эсенкан,\nЖылма болгур, той кылып,\nКырк кулактуу жез казан\nЖагып отту кайнатып,\nҮйдөй болгон бурканды\nКазандын өөдө жагына\nСалбыратып астырып,\nӨөдө карай байлатып,\nКырк өгүздү бир союп,\nМуну бүтүн салдырды.\nКырк чочкону бир союп,\nКырк күчүктү бир союп,\nКырк мышыкты бир союп,"
  },
  {
    "id": "574",
    "text": "Муну бүтүн салдырды.\nКырк чочкону бир союп,\nКырк күчүктү бир союп,\nКырк мышыкты бир союп,\nБаарын катар салдырды.\nАдам тапкыс ой кылды,\nКоңгуроо бекем кагылып,\nКайнап жаткан көп улук,\nТыргооту тыйпыл жабылып,\nЭсенкандан чочунуп,\nКолодон кылган бурканды\nБизге кудай ушу, - деп,\nЖабыла баары чокунуп,\nМанжуунун баары жабылып,\nКолодон кылган бурканды\n«Кудай бу», - деп табынып,\nЖелигип манжуу, көп шибээ\nЖети күнү той кылып,\nТой-тамаша шайлашып,\nКалдайды жыйып калыптыр.\nАлөөкөдей баатырды\nМаргалаңдын шаарына\nКан көтөрүп салыптыр,\nМуну менен Алөөкө\nАк үйлүү болуп калыптыр.\nБилериктей байкушту\nКырк аркан бою чоң зындан,\nАлып барып салыптыр,\nӨлтүрбөстөн - житирбей,\nКаары толук Эсенкан\nУшуларды алпарып,\nКазынага багыптыр.\nӨлбөй-житпей Билерик,\nУшу бүгүн аман - дейт.\nӨлүк эмес, тири эмес,\nАйкожонун Билерик\n\fКөргөн күнү жаман - дейт.\nОрдо жатып зыркырап,\nКүйүп жүрөт - деп угам,\nОлуя Кошой абакем"
  },
  {
    "id": "575",
    "text": "Көргөн күнү жаман - дейт.\nОрдо жатып зыркырап,\nКүйүп жүрөт - деп угам,\nОлуя Кошой абакем\nКачан апы кылат, - деп,\nБилип жүрөт, - деп угам.\nАрслан Манас кулунум,\nАйтып бердим жомокту.\nКөөдөндө черим муңум бар,\nАйттым муну, угуп ал!\nБалам, Манас, кулунум,\nАбаң Кошой кары бар,\nКошой абаң ичинде\nТөө көтөргүс зары бар!\nКыргынды кытай баштады,\nКылчайып карап койгонду\nКыргын кылып таштады.\nКанкор тууган кулунум,\nСөзүмө кулак салыңыз!\nДоошунан жан чыгып,\nАзыр Алөөкө болду каныбыз!\nШер экениң чын болсо,\nАзып калган кыргызды\nАжыратып алыңыз!\nМаргалаңды сураган\nАлөөкө болду атагы,\nАл Алөөкө чочконун\nАаламга тийди чатагы!\nОрногону былтыр күз,\nКыйланы кырып кылды түз!\nКаарданып бакырса\nАл капырдан күдөр үз!\nКаяшаяк бергенди\nЭки көзүн кашайтып,\nОюп салды, - деп уктум.\nАлым бербей койгонду\nАрык койдой тыртайтып,\nСоюп салды, - деп уктум.\nЖүргөнүнөн чаң чыкты,\nАл Алөөкө капырдын\nДоошунан жан чыкты."
  },
  {
    "id": "576",
    "text": "Союп салды, - деп уктум.\nЖүргөнүнөн чаң чыкты,\nАл Алөөкө капырдын\nДоошунан жан чыкты.\nАлтымыш уулдуу капыр, - дейт,\nАаламга бой бербес,\nАлөөкө бааша баатыр, - дейт.\nЖылт-жулт эткен дүйнөнү\nОруп турат Алөөкө,\nАлым алып алтындан,\nСоруп турат Алөөкө.\n\fАлөөкөнүн кайраты,\nМактанып менде жетпейт - дейт,\nКайыр берем деген жан\nБирөө тирүү кетпейт, - дейт.\nАлөөкөнүн каары\nАр адамдан артат - дейт,\nАркан байлап бутуна\nКаар кылган адамды\nАсманды көздөй тартат - дейт.\nАйтсам кызык мунум бар,\nАлөөкөнүн чатагын\nАрслан Манас, угуп ал!\nКөлүктөн тандап төөнү алып\nКордук кылды, - деп уктум.\nКойбой баарын сабатып,\nЗордук кылды - деп уктум.\nАлты-Шаар, Кокондон,\nАйдап сабап сарттардан\nАлым алды ошондон.\nКаарды катуу кылды - дейт,\nКаяшаяк бергенди\nКармап алып урду - дейт.\nАлтымыш жамбы, миң кундуз,\nАлым алып турду - дейт,\nАлымына чыдабай,\nАнжыян журту качты - дейт,\nКайран журттун уругун"
  },
  {
    "id": "577",
    "text": "Алым алып турду - дейт,\nАлымына чыдабай,\nАнжыян журту качты - дейт,\nКайран журттун уругун\nАлөөкө кан чачты - дейт.\nБыягында капырдын\nУлуу Анжыян тушу бар,\nУлуулугу эң кыйын\nҮйүң күйгүр ушу бар.\nӨңгөк-дөңгөк талааны\nОруп турат, - деп угам,\nКаары тийген адамды\nСоруп турат, - деп угам.\nКаттаган адам барат - дейт,\nКармап алып бу чочко\nАжайыпка бактырган\nКаманына салат - дейт.\nАжайыпка орноткон\nКерик менен били - дейт,\nЖолборсу он беш төлдөйт - дейт,\nЖолу каткан чочкого\nЖолоп менде келбейт - дейт,\nЖер жүзүнүн алптары\nКаптаган менен жеңбейт - дейт,\nКаптап адам барбайт - дейт,\n\fКез болгон адам калбайт - дейт,\nКылчайгандын чекесин\nЖөн эле кармап оёт - дейт,\nАжыдаардын алдына\nКармап сала коёт - дейт.\nЧындап жини кармаса,\nСамаркан менен Коконду\nТалкан кылып чалат - дейт.\nӨрттөнүп кеткен ал доңуз\nЖана жини кармаса,\nАлдына барган мендеси\nӨлбөй тирүү тартпайт - дейт.\nКаарына алган мендеси"
  },
  {
    "id": "578",
    "text": "Жана жини кармаса,\nАлдына барган мендеси\nӨлбөй тирүү тартпайт - дейт.\nКаарына алган мендеси\nЭсен кайра кайтпайт - дейт.\nӨрттөнүп кеткен Алөөкө,\nЖоругун уксам чоң бааша,\nЖологондун баарысын\nКырып-союп салат - дейт,\nУксак мындай тамаша!\nАжайып торун орноткон,\nАртык деп угам кыялын,\nӨтүп кеткен Намурут\nАртык дейт андан сыягын.\nТил үйрөткөн чочконун\nКериги бар, били бар.\nКеришкен менен ал жетпейт,\nКел, көчүп кел, канкорум,\nАзыр менин тилимди ал!\nАжайыпчы, сыйкырчы,\nБилгичи бар - дейт жанында.\nАчуусу келсе кырат - дейт,\nАлакандай бусурман\nБөйдөй-чайдай куурат - дейт.\nАскеринен чаң чыгып,\nҮйүң күйгөн чочконун\nКаарынан жан чыгып,\nАлымына чыдабай,\nЭчен адам шашты - дейт,\nАлты-Шаар, Кокондун\nЖурту тамам качты - дейт.\nБуласын булап алды - дейт,\nКазыналык чоң тагын\nМаргалаңга салды - дейт,\nАк үйлүү жүрүп ал чочко\nБадыша болуп калды - дейт.\nБолот эшик дарбаза,\nБолуп калды чоң бааша,"
  },
  {
    "id": "579",
    "text": "Ак үйлүү жүрүп ал чочко\nБадыша болуп калды - дейт.\nБолот эшик дарбаза,\nБолуп калды чоң бааша,\nКолуна тийген мендеге\n\fСалды дейт кыйла тамаша.\nКаарына чыдабай\nКанча менде шашты - дейт,\nАлым салып бул капыр\nАрбагы журтту басты - дейт,\nКолуна тийген адамды\nКокуйлатып чачты - дейт.\nАлымын таап бербесе\nӨз билгенин кылды - дейт,\nАстына барган мендени\nЫрайым кылбай ал чочко\nКыйласын союп салды - дейт,\nЖетим-жесир, мискинге\nТозокту тоодой кылды - дейт.\nКоломтодон кор чыгып,\nОрдолуу шайык, көк жөкөр\nОрчун Кокон, Маргалаң\nОшолорду сураган\nАлөөкө аттуу зор чыгып,\nБул Алөөкө баатырдын,\nКайраты толук капырдын\nЧарпышып чама келе албай\nБеттешип менде жеңе албай,\nБейпай салды - деп уктум!\nДегениме көнсүн, - деп,\nКойгулашпай тынч эле\nКошой алым берсин, - деп,\nМага да кабар кылыптыр,\nҮйүң күйгөн чочконун\nЭлчиси келип туруптур.\nКарыпчысын калдайтып,\nКаны кошо келиптир.\nКүрмөлөрүн күлдүйтүп,"
  },
  {
    "id": "580",
    "text": "Элчиси келип туруптур.\nКарыпчысын калдайтып,\nКаны кошо келиптир.\nКүрмөлөрүн күлдүйтүп,\nКүчтүүсү кошо келиптир.\nКан буйругу келди, - деп,\nКаяша кылбай, бурутум,\nАлымыңды бергин, - деп,\nАк асаба туу салып,\nАйгайлаган чуу салып,\nУргаачыдан уз сурап,\nАлымына Алөөкө\nӨңчөй сулуу кыз сурап,\nДегенге бачым көнгүн, - деп,\nКыймылдаган малыңдан\nБажыны бачым бергин, - деп,\nАлтын, дилде артууга,\nКызыл куйрук нар бер, - деп,\nКыстап түшүп турушту,\n\fТобокел - деп бел байлап,\nТоктобой Кошой абакең\nЭлчиси менен урушту.\nКудайназар куу чокмор\nБелиме таңуу кылгамын.\nУгар кулак, көрөр кез\nКуу тулпарчан Кутунай\nМедер кылып тургамын.\nЧоң себилге курчанып,\nАлым алчу балбанга\nАтыш кылып кол салып,\nЖеледен айгыр минишип,\nЖерден бакан алышып,\n«Жаапырым!» - деп салышып,\nЖаман уруш болгонбуз.\nАт салышкан жеке жок,\nАйрылбаган чеке жок,\nКамчы менен кагышып,\nАйбалталап чабышып,\nАйза менен сайышып,\nТүз жер айкын талаада"
  },
  {
    "id": "581",
    "text": "Камчы менен кагышып,\nАйбалталап чабышып,\nАйза менен сайышып,\nТүз жер айкын талаада\nТүгөнүшүп калышып,\nДегенине көнбөстөн,\nАл алымын бербестен,\nКылыч кыйрап жаркылдап,\nАйбалта башка шакылдап,\nБелгилүүсүн жайладым,\nКелгендерин талкалап,\nМаргалаң көздөй айдадым.\nКызыкты кыйла баштадым,\nАрага келген балбанын\nАябай кырып таштадым.\nБузукту мындай салгамын,\nБул Алөөкө кан менен\nБулкулдашып алгамын.\nАрага келген элчиге\nАбаң Кошой карыя\nАйкырып айза сайгамын,\nАпсиси бузук ит менен\nАйгайлашып калгамын.\nКүчтүүсүнгөн акмакка\nКүркүрөп айза сунгамын.\nКүрмөчөнүн, таштуусун,\nЭченин өлүм кылгамын.\nКошой абаң бой бербей:\n«Балам, Манас, кебимди ук,\nКойгулашып турамын.\nЖылгындуу Кең-Кол, Талас бар,\n\fМекен кылып конуп бер,\nШер болуп Манас, туулдуң,\nБизге караан болуп бер!\nБабаңдан калган жериң тап,\nАтаң өткөн Каракан\nӨлүмдөн калган элиң тап!\nКанзааданын өз көзү,\nКалмакка жүрөр жан барбы,"
  },
  {
    "id": "582",
    "text": "Атаң өткөн Каракан\nӨлүмдөн калган элиң тап!\nКанзааданын өз көзү,\nКалмакка жүрөр жан барбы,\nКараңгүн, Манас, эл кайда?!\nБекзааданын тукуму,\nБээжинге жүрөр жөн барбы?\nБерен болуп жаралдың,\nБерен Манас, эл кайда?!\nКөчүп келип, сен Манас,\nМекен кылгын Таласты,\nКудайдан сурап жүргөнбүз,\nЖакыптын уулу Манасты.\nУлук болуп, бел болгун,\nУялуу коргон шер болгун!\nЭки тизгин, бир чылбыр,\nЭптеп колго сен алгын,\nКытай эмес кылымга\nКыраан Манас, кол салгын!\nБел байлаган белимсиң,\nАрка кылып абыдан\nАлда Таала кудайдан\nСурап жүргөн шеримсиң!\nҮзүлгөндү улап бер,\nЧачылганды жыйнап бер!\nТуягымсың, белимсиң,\nТаалайга кудай чыгарган\nКөк жал Манас шеримсиң!\nШер болоруң билгемин,\nКөңүлдүн черин жазат, - деп,\nАлда Таала кудайдан\nСени сурап жүргөмүн!\nКүптүнү жазар дарымсың,\nКүрдөлдү чечер барымсың!\nМедер туткан белимсиң,\nБейпайга калган бул элди\nАжыратар шеримсиң!\nАлдадан тилеп көп жүрдүм,\nАрслан Манас кабылан"
  },
  {
    "id": "583",
    "text": "Бейпайга калган бул элди\nАжыратар шеримсиң!\nАлдадан тилеп көп жүрдүм,\nАрслан Манас кабылан\nКачан келер, - деп жүрдүм!\nБүгүн Манас, кулунум,\nКөп сүйүнүп турамын!\nКеткеним келип конду, - деп,\nКемиген жерим толду, - деп,\n\fАбийирим келип жабылып,\nАбаң Кошой карыга\nАрслан Манас табылып,\nАчылган абийирим жабылып,\nАйланайын Манасым,\nАркайып кары кетпеген\nКең Ала-Тоо жериң бар,\nСурап ичип тойбогон,\nСугалагын койбогон,\nКараңгыда айдаса,\nКабыландай жойлогон\nКалың кыргыз элиң бар!\nШер болсоң, Манас, элиң тап,\nАлтайдан көчүп жериң тап!\nАл Алтай сага жер болбос,\nКан төгүшүп баш кескен\nКара калмак эл болбос!\nЧоң атакең Каракан -\nКаракандан тараган\nАйтсам сөзүм зар эле.\nАтаң Жакып баш болуп,\nКаракандын колунда\nСегиз уулу бар эле.\nКаракан атаң өлгөндө,\nКалың кыргыз уругун\nКара калмак, манжуулар\nКамчыга ченеп бөлгөндө,\nКаракандын сегиз уул\nБоортоктоп баспай жаш калып,\nБолбой баары мас калып,"
  },
  {
    "id": "584",
    "text": "Камчыга ченеп бөлгөндө,\nКаракандын сегиз уул\nБоортоктоп баспай жаш калып,\nБолбой баары мас калып,\nКаарына кытай салыптыр,\nКол-аягын байлаптыр,\nТуш-туш жакка айдаптыр.\nТүпкө чогуу жетиптир,\nТуш-тушка бөлүп кетиптир.\nБирөөн айдап Эренге,\nБирөөн айдап түшүрүп,\nКечип чыкпас тереңге.\nБирөөн айдап Алтайга,\nБирөөн айдап Доңдуктан ары Каңгайга.\nБирөөн айдап жиберип,\nЖелпиништин оюна,\nБирөөн айдап жиберип,\nЖет-Кайт жердин боюна\nКабар да жок, сөз да жок,\nКулак угуп, көз көргүс\nКабарсыз жайга өттү, - деп,\nУшул кезде түңүлөм.\n\fКайра келбес чын жайга\nКайран балдар кетти, - деп,\nАт бороюн сыдырдым,\nТуугандан кабар угууга\nТурбай жерди кыдырдым,\nТууган таппай безиктим,\nТуура ишим ак экен,\nТууганга, Манас, кезиктим!\nЖетип көчсөң Алтайдан\nЖергеңди бузбас көчүң бар,\nКырк кандын эли кытайда\nКанча атаңдын өчү бар.\nКара калмак, кытайдан\nАйылыңды бөлүп жат кылгын,\nАкыры көчүп жетүүгө\nАйгырды бычып ат кылгын!"
  },
  {
    "id": "585",
    "text": "Кара калмак, кытайдан\nАйылыңды бөлүп жат кылгын,\nАкыры көчүп жетүүгө\nАйгырды бычып ат кылгын!\nКолума аман сен тийсең,\nКылымга кыргын салармын,\nКырк уруу болгон кытайдын\nКандыгын тартып алармын!\nТүгөнбөгөн көп элге\nТүз кирип айза сунармын,\nТүгөнүшүп жоо чыкса,\nТуу түбүндө былк этпей,\nТууңду кармап турармын,\nТуура тийсең колума\nКылымга кызык кылармын!\nКелип алып сен консоң,\nКошойго караан сен болсоң,\nКармашарым - Каканчым.\nКанча өчүм бар манжуу\nЫрдап берер ырым бар,\nАнан айтар сырым бар,\nТөгөрөктүн төрт бурчу\nТөбөлөшөр чырым бар!\nАлтайдан көчкөн көчүм бар,\nАлышар жерде өчүм бар,\nАшкере айтар сырым бар,\nАрсланым, тийсең колума\nАаламга салар чырым бар.\nКыр жагымда кытай бар,\nКыйрашар жоом далай бар.\nОй жагымда орус бар,\nОлушар душман далай бар.\nМаңдайымда бараң бар,\nБасташар жоом далай бар.\nТөптөп айтар сырым бар,\nТөрөм, тийчи колума\n\fЭчен бир салар чырым бар!\nКөрүп турсаң көз жетпейт,"
  },
  {
    "id": "586",
    "text": "Төптөп айтар сырым бар,\nТөрөм, тийчи колума\n\fЭчен бир салар чырым бар!\nКөрүп турсаң көз жетпейт,\nЖөө жомокту мен айтсам,\nАбакеңе сөз жетпейт!\nКармашарым Каканчын,\nКалайманды салууга\nАйкожонун Билерик,\nОшо күндөн ушу күн\nСамаркандын Жарманас,\nБилерик экөө бир жерде.\nТемир аркан кытайдын\nТорунда турат, - деп угам,\nТерең казган кытайдын\nОрунда турат, - деп угам.\nКыяматтын кыстоосун\nКөргөнү турат, - деп угам,\nКыйла жыл болду жатканы\nӨлгөнү турат, - деп угам.\nОшолор эске түшкөндө\nТуура жакка салган там\nТуталанып ич күйүп,\nТутамга келбейт курган жан!\nКыйноодо балдар ал үчүн,\nКыстоодо жүргөн жан үчүн\nКылчайбай колум жыйсам, - деп,\nКыжылдаган кытайга\nКызык кыргын салсам, - деп,\nАйзалаша топ бузсам,\nАжал жетсе окко учсам!\nБээжинге барып конушсам,\nБайланып жаткан эр үчүн\nЖапааны жаман көрүшсөм,\nЖайы-кышы урушуп,\nКанды суудай төгүшсөм,\nАжал жетсе өлүшсөм!\nАйкожонун Билерик\nУудан кармап алыптыр,"
  },
  {
    "id": "587",
    "text": "Канды суудай төгүшсөм,\nАжал жетсе өлүшсөм!\nАйкожонун Билерик\nУудан кармап алыптыр,\nСамаркандан Жарманас\nСен - деп кармап алыптыр,\nСынчыларга сынатып,\nАны да орго салыптыр!\nАман чыкса Жарманас,\nДегениме көнө көр,\nКыяматка барганда\nКылчайбай жүрсүн ошол жан\nКарындашың бере көр!\nКарындашың берериң -\nАйтсам сөзүм дагы бар,\n\fКокус өлсө Жарманас\nТаңда магшар күнүндө\nСултаным, сенде каны бар!\nОшо камалып жаткан жан үчүн\nКантип чыдап турамын.\nСакалымдын агында,\nСапарым чукул барында\nКытайга уруш кыламын!\nБайлоодогу бакырды,\nАжыратып алармын!\nОн эки миң колум бар,\nЖерин кайкып ашамын,\nОрдо жүргөн алардын\nТөбөсүнөн басамын!\nАзапты артык саламын,\nАлда Таала жар берсе,\nКордукта жүргөн балдарды\nАжыратып алармын!\nЭл өөдөгө тартарда\nАт кара тил мезгилде\nАнан кызык саламын!\nЖамгыр кылып, жаа тартып,\nМөндүр кылып, ок атып,\nКытай менен сен өзүң\nКыргын болуп жатканда\nАжыратып аламын!"
  },
  {
    "id": "588",
    "text": "Мөндүр кылып, ок атып,\nКытай менен сен өзүң\nКыргын болуп жатканда\nАжыратып аламын!\nКүн мезгили бир алты ай\nКүндү катка салып кет,\nКүн эсебин алып кет!\nТолкуган кара кытайга\nТополоңду саламын,\nКытай менен сен өзүң\nТойпоңдошуп жатканда\nТак ошондо барамын!\nАйтсам кызык мунум бар,\nАйтылган сөздө жүйөө бар,\nСегизинин кенжеси,\nКаракандын кулуну\nУлак кан деген бирөө бар.\nКыргынды кыйла салганда,\nКытай камап калганда,\nКытайдын кылган кордугун\nБилип кетти - деп уктум,\nАла качып Кайып чал\nКөөнө-Турпан четинде,\nКаргышка калган барбардын\nКуюлган кутпа бетинде,\nТомуктай болгон тоо жок,\n\fТокумчалык коо жок,\nЛоп дарыя бетинде,\nАры жагы токой четинде,\nУрааны кыргыз улуу журт,\nАтагы Нойгут эл экен,\nАл Нойгутту сураган\nКарача деген кан экен,\nКарачанын калкына\nКас болгонун билиптир,\nКандан тукум калсын, - деп,\nОшого алып кириптир.\nАманат, - деп, - Кайып чал,\nКарачага бериптир.\nНойгут каны Карача"
  },
  {
    "id": "589",
    "text": "Ошого алып кириптир.\nАманат, - деп, - Кайып чал,\nКарачага бериптир.\nНойгут каны Карача\nКасиеттүү жан экен.\nКан Каракан туйгундан\nКалып калган белек, - деп,\nОшол өңдүү туйгундун\nБир баласы керек, - деп,\nБаланы барып бергенде\nТоюна токсон бээ союп,\nЖурт кубанып чуркурап,\nКазына чачып той кылып,\nКөп калайык чогулуп,\nАбийирди артык салды - дейт,\nАл Улак кан байкушка\nУлак кан деп ат коюп,\nАк үйлүү кылып алды - дейт.\nДегенине көндү - дейт.\nКызыл көйнөк, айча бел,\nКылтылдаган сулуудан\nКатын алып берди - дейт.\nОрдо күтүп, кан болуп,\nОрунтуктуу жан болуп,\nКымыз ичкен мастыгы,\nКыялы чата жаштыгы\nБүтүн бойдон жоголуп,\nКарачанын шаарына\nСултан болуп оңолуп,\nСан кара күтүп, бай болуп,\nЖыргап жүрөт, - деп угам.\nТуугандан кабар барбы, - деп,\nКелген менен кеткенден\nСурап жүрөт, - деп угам.\nЭрен да ошол, эр да ошол,\nЭреним, сенин өзүңө\nЖолдош болор шер ошол!\nКазылган арык укуму,\n\fКанзааданын тукуму!"
  },
  {
    "id": "590",
    "text": "Эреним, сенин өзүңө\nЖолдош болор шер ошол!\nКазылган арык укуму,\n\fКанзааданын тукуму!\nМаңдайга чыксаң бел ошол,\nБалам, сенин өзүңө\nЖолдош болор эр ошол!\nТууганың Манас келди, - деп,\nАлты күлүк ат берем,\nУлак кандын өзүнө\nАлакандай кат берем.\nКармап мингин баатырым,\nЖылкыдан тандап бууданды,\nКыжылдаган кытайга\nКыйрашып согуш кылганда\nАлып барам ээрчитип,\nУлаккан сындуу тууганды.\nБел байлаган бел ошол,\nБелгилеп барсаң, кулунум,\nБерен тууган Улак кан\nБелиңе таңуу эр ошол,\nАрбагы оор жан ошол.\nСегиз уулдун кенжеси,\nБир кудайдын мендеси\nЖолдош болор эр ошол!\nЭрдиги журтка сынаакы,\nАры тууган, ары эр\nАрслан Манас өзүңө\nТабылбай турган мураапы!\nЭтеги жайык, ичи кең,\nЭрге ылайык кең далы,\nАры ырыстуу, акжолтой\nКүйүп жүргөн кези ушул!\nМаңдайдагы барааның,\nБадышанын Улак кан\nЖакын сенин карааның!\nАры балбан, ары эр,\nУлак кан жайы ушундай -\nАкылга толук кеменгер!\nУлак кан тийсе колуңа,"
  },
  {
    "id": "591",
    "text": "Ары балбан, ары эр,\nУлак кан жайы ушундай -\nАкылга толук кеменгер!\nУлак кан тийсе колуңа,\nКыя да ошол, бел да ошол!\nИт өлгөн кара кыямга\nЖарап берер эр ошол!\nАйтсам сонун мунум бар,\nАрсланым Манас угуп ал!\nТилимди ал, кайра бара көр,\nКырк уруу кытай колунан\nКыргыздын каны Акбалтай\nАжыратып ала көр!\nСен быякка келгенде,\nКырк үйлүү болгон кыргыздын\n\fКара кытай, көп манжуу\nТөбөсүнөн баспасын\nТөрт түлүгүн чачпасын!\nӨөдөгүсүн тийбесин,\nӨрттөп, кырып ийбесин!\nКабылан көк жал өзүң жок,\nКайраттуулар өлбөсүн,\nКалгандардын баарысын\nКара кытай, манжуулар\nКамчыга ченеп бөлбөсүн!\nКөптүгүнө салбасын,\nСен баргыча элиңдин\nКөлүгүн тийип албасын!\nТүбүнө чогуу жетпесин,\nКара калмак, манжуулар\nКатын-кыздын баарысын\nОлжо кылып кетпесин!\nКутман болчу өзүңө,\nКутубийди сойбосун,\nКудайдын атын жат билген,\nКурандан тиктеп кат билген,\nМендеден сонун кеби бар,\nОшпурдун уулу Кутубий\nМанаска мураа жолдошуң -"
  },
  {
    "id": "592",
    "text": "Курандан тиктеп кат билген,\nМендеден сонун кеби бар,\nОшпурдун уулу Кутубий\nМанаска мураа жолдошуң -\nСага көлөкө болор чени бар!» -\nДеп, ошонтүп, кан Кошой,\nБилбегенди билгизип,\nМанасты жолго киргизип.\n«Оомийин!» - деп, кол жайып,\nОң батасын көп берип,\nКолун кармап кабыштап,\nАкбалтай менен бай Жакып,\nКутубий баштап бир тобун\nМанас канга табыштап,\nКумурскадай кытайга\nКулжуңдашсаң жаман ат,\nАйдоого кеткен кырк үйлүү\nАрсланым, сага аманат!\nАжал жетип, күн бүтсө,\nАрслан Манас, көк жалым,\nАрслан Кошой өлүчү.\nАбаң Кошой өлбөсө,\nАкыретти көрбөсө,\nАт кара тил болгондо\nКең Алтайдан көрүп ал!\nБекер кыргыз эл эмес,\nКыйла кыргын салышпай,\nЖатар Кошой мен эмес!\n\fАжалым жетсе өлөрмүн,\nУбак жетип, күн бүтсө,\nКыямат жүзүн көрөрмүн,\nКызырлуу Кошой абакең\nЖолдош болуп берермин.\nАйгайлаган кытайга\nАтышты арбын салармын,\nКара курттай капырдан\nКанкор Манас, кулунум,\nАжыратып алармын."
  },
  {
    "id": "593",
    "text": "Атышты арбын салармын,\nКара курттай капырдан\nКанкор Манас, кулунум,\nАжыратып алармын.\nКысталган жерде көрөрмүн,\nКыйрашып жаткан жериңде\nКыраан Манас, кулунум,\nКараан болуп берермин.\n«Оомийин!» - деп, кол жайып,\nОлуя Кошой абакең\nКан Манастай балага,\nТоксон кара буканы\nКескилетип жиберип,\nБерген экен садага.\nАлтындаган чоң кисе\nМоюнуна салышып,\nЧоңдугу тоодой эр Кошой\nЖаратканга жалынып,\nБарбаңдай басып төтөлөп,\nМеңсиз аппак боз бээни\nБерениң Кошой жетелеп:\n«Канкорду кудай үстүн кыл,\nКытайды кудай астын кыл!\nЖараткан жалгап кала көр,\nКабылан тууган шер кылдың,\nМанасты колдоп кала көр!\nБелге таңуу бел кылдың,\nАлты шердин кенжеси\nАрсланды кудай колдочу!\nМаңдайдагы бараанды,\nБадыша кудай себепкер\nМаана кылып берипсиң\nМанас кандай караанды!» -\nДеп, ошонтүп, абакең\nБата берип калды эми.\nАлачыктай ак бээни\nАрслан Кошой абакең\nКурмандыкка чалды эми,\nКыраан Манас көк жалды"
  },
  {
    "id": "594",
    "text": "Алачыктай ак бээни\nАрслан Кошой абакең\nКурмандыкка чалды эми,\nКыраан Манас көк жалды\nКысталыш жолго салды эми.\nКаарданып аттанып,\nКанкор Манас ошондо\n\fКан Кошойдон бата алып,\nКөргөндүн көөнү бөлүнүп,\nКөк жалдык түрү көрүнүп,\nОлуядан кеп угуп,\nКенже агасы Улак кан\nАман экен - деп угуп.\nКыйла кымбат жерин таап,\nКызырдуу Кошой эрин таап,\nКошойдон мыктап кеп угуп,\nКайран кыргыз тоо-тоого\nКайып болду деп угуп:\n«Кыргыздын баары кырк үйлүү,\nАтам Жакып баш кылып,\nБир көчүрүп алайын,\nКезиксе душман мытаамдын\nБирөөн койбой кырайын,\nКайып болгон кайран журт\nКайра көчүп бир келип,\nАнан кийин жыяйын!» -\nДеп, ошонтүп, Манас кан\nКүп-күп этип күүлөнүп,\nКүркүрөп көк жал сүйлөнүп,\nЭки жакты каранып,\nЭзелден көк жал арслан,\nЭрди-мурдун жаланып,\nКаарданып тутулуп,\nКанкор тууган кырааның\nАч арсландай жутунуп,\nКаалгадай кашка тиш,\nКалайыктан башка тиш,\nКашкайып чыгып бөлүнүп,\nКызыр чалган кыраандын"
  },
  {
    "id": "595",
    "text": "Каалгадай кашка тиш,\nКалайыктан башка тиш,\nКашкайып чыгып бөлүнүп,\nКызыр чалган кыраандын\nКөк жалдык түрү көрүнүп.\nАстындагы Торучаар\nКуландай кулак жапырып,\nКуюнча жерди сапырып,\nЖелгенине жел жетпей,\nЖеке жүрдү Алтайга,\nБасканына мал жетпей,\nБачым жүрдү Алтайга.\nӨзү көргөн жол менен,\nӨзөндүү булак суу менен,\nЭрениң кайдан аянды,\nКара кырды Тал-Мазар\nТал-Мазарды таянды\nТал-Мазар жетип конду эле\nАл күнү абаң-шер\nМазарга конок болду эле.\n\fМуну мындай таштайлы,\nАры жактан кабар баштайлы.\nБадышалык тагына\nБарган экен Дөөдүр алп,\nЭсенкандын алдына.\nБар экен каардуу кан аты,\nУлугунун алдында\nУргаачыдай жүгүнгөн\nКытайлардын адаты.\nДөөдүр барды энтеңдеп,\nЭр Манастан келтек жеп,\nӨкүргөндөн бакырып,\nӨрүктүн башын жапырып,\nБакырыгы баш жарып,\nӨкүрүгү таш жарып,\nЧакчелекей чаң болуп,\nБашы-көздүн баарысы\nКызыл челек кан болуп,\nТегереги чынар бак,\nОртосунда алтын так,\nАл тагынын алдында"
  },
  {
    "id": "596",
    "text": "Кызыл челек кан болуп,\nТегереги чынар бак,\nОртосунда алтын так,\nАл тагынын алдында\nСейилге салган чоң килем,\nЧылк жибектен токуган,\nБаскан менде чочуган,\nАлтын түстүү чоң килем,\nКырк жылы сууга чыласа,\nКыярып бети оңбогон.\nСексен жыл селге таштаса,\nСерпилип чирип оңбогон.\nКилем салган тагында,\nОлтурган экен Эсенкан\nБадышалык тагында.\nЭсенкандын алдында\nШуру отогот, маржан таш\nКутурган кытай ушундай\nЗуңтуңдун каны аралаш.\nКарыпчы кийген каны бар,\nКарыпчысын калдайтып,\nКалдайынын баары бар.\nКан алдына жүгүрүп,\nДөөдүр алп жетип барганы,\nБара сала ал Дөөдүр\nКанына кабар салганы:\n«Иш ушундай, угуп ал,\nКырдырып салдык канкорго\nКымбатым, каным, угуп ал!\nЧоңдугу тоонун теңиндей,\nКызыталак канкорго\n\fСогушкан өлө бергидей.\nАлптын баарын аймады,\nЭрендин баарын жайлады,\nАлышкан аман калбады,\nКатылышып баргандын\nБирөөн койбой жайлады.\nДөңгө менен Каман алп,\nКайчы кулак кошо бар,\nБир талайын кармады,"
  },
  {
    "id": "597",
    "text": "Бирөөн койбой жайлады.\nДөңгө менен Каман алп,\nКайчы кулак кошо бар,\nБир талайын кармады,\nКаражолтой канкорго\nКабылган аман калбады.\nИшенген Дөңгө алпыңды,\nКырып ийди ал бурут\nБирөөн койбой калкыңды.\nКырды кыйла жаныңды,\nОлжолоп алды оңбогур\nКырк төөдө алтын, малыңды\nКочкуларды коройтту,\nКатылгандын баарысын\nКагып жерге соройтту.\nБалбандарга чыр кылды,\nКызыталак ал канкор\nКыяматка баргыча\nУнуткусуз сыр кылды.\nЭчен үйдөй балбаның,\nАлдына каршы барганың\nКулап аттан жыгылды.\nКызыталак ал бурут\nКаарданып Балтай урса,\nМалакай учту дыркырап,\nБаргандардын баштары\nБалта тийди быркырап,\nБаргандардын баарысы\nЖаны чыкты чыркырап!\nМенде-менде жатабы,\nКызыталак буруттун\nБээжинге тийди чатагы.\nӨрттөнүп кеткен ал бурут,\nБаламдын аты - Жинди - деп,\nКоюлган аты - Чоң Жинди,\nМанастыгын ким билди?\nКаарды катуу баштады,\nБаргандарды тырайтып,\nТакыр кырып таштады.\nТаштууларды талкалап,\nТаза кызык кылганы."
  },
  {
    "id": "598",
    "text": "Баргандарды тырайтып,\nТакыр кырып таштады.\nТаштууларды талкалап,\nТаза кызык кылганы.\nКүрмөчөнгө кол салып,\nКүйүттү канкор кылганы,\n\fКүпчүңдөтүп баарысын\nАй-талаага кырганы.\nБелгилүүнү жалмады,\nБет алган аман калбады,\nБерендерди мекчейтти,\nБет алыша барганды\nБаарын союп чекчейтти.\nКаарды катуу баштады,\nКан Эсенкан, сизге арыз -\nКалкыңды кырып таштады!\nКалдайыңды кармады,\nТаш сайынган кытайдан\nТакыр бирөө калбады.\nТакаат берген бирөө жок,\nБарган балбан шашканы,\nБалааны артык баштады,\nБаргандардын баарысын\nТыйпыл кырып таштады!\nКызыталак бурутуң\nКан агызып суу кылды,\nКаканчынын журтуна\nКалың кымбат чуу кылды.\nБалбандарды чектеди,\nКатылганды тим койбой,\nБаарын бирдей өрттөдү.\nТыргоотуң тыйпыл жыйылды,\nКызыталак буруттан\nБарган адам кырылды.\nАйдарлуусу катылып,\nАзапты артык баштады,\nКызыл чоктуу кыраанды\nКыргын кылып таштады!\nБалбан Дөңгө дагы өлдү,\nКызыталак буруттан"
  },
  {
    "id": "599",
    "text": "Кызыл чоктуу кыраанды\nКыргын кылып таштады!\nБалбан Дөңгө дагы өлдү,\nКызыталак буруттан\nБарган жандын баары өлдү.\nЖору куйрук Жоон алп\nКайчы кулак Каман алп,\nКатылып Кочку дагы өлдү.\nУлук элең Эсенкан,\nУят болуп турамын,\nУшулардын баары өлдү.\nЖалгыз кирип кол салып,\nЖапааны жаман баштады,\nЖардай, төөдөй балбанды,\nЖаның чыккан ал бурут\nЖалпы кырып таштады.\nКелген балбан кан өлдү,\nОшо бурут канкордон\n\fКез болгондун баары өлдү!\nКатылганды кармады,\nЖолу каткан буруттан\nЖоологон аман калбады.\nЖолуккандын баарысын,\nЖоксон кылып айдады!\nАйдарлууңду тул кылды,\nИшенип жүргөн балбанды\nБир чапканда күл кылды!\nЖети күн тынбай аралап,\nЖетимиш жерден жара жеп,\nБаштын баарын жардырып,\nБалбандын баарын алдырып,\nАкылынан шашыптыр,\nИшенген Жолой балбаның,\nЧыңыроон тартып жөлөнүп,\nЧылгый канга бөлөнүп,\nАшып-шашып антаңдап,\nАлдыра турган болуптур.\nЖарадар болуп ал кетип,\nБылкылдай турган шайман жок,"
  },
  {
    "id": "600",
    "text": "Ашып-шашып антаңдап,\nАлдыра турган болуптур.\nЖарадар болуп ал кетип,\nБылкылдай турган шайман жок,\nДенеден кара кан кетип,\nКөп жигитин кырдырып,\nӨз дүйнөсүн эр Жолой\nЧачып келди - деп уктум,\nӨлө турган болгондо,\nКүндү жайлап жиберип,\nКачып келди, - деп уктум!\nБаатырларын кырдырып,\nЖаман келди, - деп уктум!\nБалбандарын кырдырып,\nАраң келди, - деп уктум!\nӨзүм көрдүм бурутту,\nЧарпышарга чама жок\nАлышарга амал жок!\nБеттеп менде барабы?\nКызыталак бурутка\nБеттешкен тирүү калабы?!\nАртык балбан, артык шер,\nҮйүң күйгөн куу бурут,\nАдамдан чыкпайт мындай эр!\nОрто бойлуу, кең далы,\nБеттеп менде келе албайт,\nКызыталак бурутту\nБет алып менде жеңе албайт!\nКаарданса жөн эле,\nКаканга бүлүк салгыдай,\nКармашкандын баарысын\n\fТакыр кырып салгыдай!\nОк өтпөгөн тон кийген,\nОк жетпеген аты бар,\nОңой эмес буруттан\nЖаралган экен каркыбар!\nСыягы бөлөк, заары күч,\nКатылышсаң өлөсүң,\nКайран жандан күдөр үз!"
  },
  {
    "id": "601",
    "text": "Жаралган экен каркыбар!\nСыягы бөлөк, заары күч,\nКатылышсаң өлөсүң,\nКайран жандан күдөр үз!\nАйбаты күчтүү, артык эр,\nАлышсак кылат кара жер!\nКойдой кордук баштады,\nКойгулаша кеткендин\nКокосун сууруп таштады!\nБеттеп уруш сала албай,\nБалбан качты чунайып,\nТемир аркан торчонуң,\nТегиз канжар колчонуң\nӨлүп кетти тырайып,\nКармашкан баш үзүлүп,\nӨлүп кетти сырайып,\nКызыталак бурутту,\nЭңкейтип менде алгысыз,\nМенде жеңип калгысыз!\nУлук да экен, кан да экен\nУйпаланган бул бурут\nУшундай азап жан экен!\nКабагы бийик, заары күч,\nКатылган болсоң бурутка,\nКара жандан күдөр үз!\nКирпик, кашын карасам,\nТөө көтөргүс жүк болгон,\nЭки беттен чыккан заар\nБеш байпактык түк болгон!\nКызыталак бул бурут\nБул Алтайда туулган,\nЭстебей калган экенбиз,\nЭнеси талак бурутуң\nЭми салды чуулган.\nМенде жеңип алгысыз,\nБеттеп менде баргысыз.\nКармашып менде алгысыз,\nКакан жеңип алгысыз.\nТеңир урган бурутуң\nТелегейи тең экен."
  },
  {
    "id": "602",
    "text": "Кармашып менде алгысыз,\nКакан жеңип алгысыз.\nТеңир урган бурутуң\nТелегейи тең экен.\nИчин карап отурсак,\nЖер жүзүнөн кең экен.\nКызыталак бурутка\nОрногон темир чеп экен.\n\fАлышкан жеңип алалбайт,\nБай-бай бурут эр экен.\nКаттап менде баралбайт,\nКатылган тирүү түк калбайт.\nМендеден түрү бир башка,\nБээжинди бузат көй кашка!»\nМуну укканда Эсенкан,\nКаарданып туралбай,\nКаарды катуу баштады,\nКатуу келип ачуусу\nКалдай, шибээ, тыргоотун\nКырып ие таштады.\nКалдайынан кеп угуп,\nКан Жакыптын Манасы\nКатуу чыкты, - деп угуп,\nМанжуусунан кеп угуп,\nБалакет чыкты, - деп угуп,\nКаарды катуу баштады,\nМинген алтын тагынан\nУлук экен Эсенкан\nУчуп кете таштады.\nЖаны калбай бакырып,\nЖаң-жуңдарын чакырып,\nЭси кетип бакырып,\nЭр Эсенкан ошондо\nЖоролорун чакырып,\nМунарга жарык жагылып,\nДоолбас бекем кагылып,\nДоолбас үнүн укканда,\nКаптап кетти көп улук!\nТак үстүндө Эсендин,\nДагы эмине болду - деп,"
  },
  {
    "id": "603",
    "text": "Доолбас үнүн укканда,\nКаптап кетти көп улук!\nТак үстүндө Эсендин,\nДагы эмине болду - деп,\nАй Жаң-Жуң менен Күн Жаң-Жуң\nЭсенкандын сырдашы.\nЛуйпу, Шуйпу - эки аяр\nЭсенкандын курдашы.\nБалбандарын бакырып,\nАяр, сырдаш-курдашын\nБачым кел, - деп чакырып,\nКаарды катуу баштады,\nКалдай билгич сыйкырга\nБуйрук кебин таштады.\nАнталаңдап чу коюп,\nЭсенкан үнүн укканда\nМанжуунун баары дыр коюп.\nДоолбас үнү бакылдап,\nЖезнай үнү такылдап,\nТак алдында көтөргөн\n\fТору ала желек туу болуп,\nТолуп жаткан чуу болуп,\nТыргооту тыйпыл чогулуп,\nКыйкырбай Эсен калбады,\nЭсенкандын жанында\nКынжыдагы балбаны.\nБалтанын сабы ийилип,\nБалбандын баары жүгүрүп,\nАсманга учуп топурак,\nКан белгисин кылганда,\nДоолбасты урганда\nАскер кайнап топурап,\nАлбан түрдүү балбаны\nКаны буйрук кылган соң,\nКумурскадай быжылдап,\nКурчап жетип калганы.\nБалбандары башкача,\nБакырыгы таш жарды.\nБаягы Эсен көйкашка\nКабарга барган сынчыны,"
  },
  {
    "id": "604",
    "text": "Балбандары башкача,\nБакырыгы таш жарды.\nБаягы Эсен көйкашка\nКабарга барган сынчыны,\nКойбой жыйып алганы:\n«Манасты таап келбейт», - деп,\nКан Эсенкан ошондо\nСалып турган жаңжалы:\n«Билип жүрдүм чыгарын,\nКызыталак буруттан,\nБурут деген журуттан,\nТуулбастан алты жыл\nЭчак мага билинген,\nКызыталак буруттан\nАты Манас чыгат, - деп,\nКалайманды салат, - деп,\nУшу турган Бээжиндин,\nКандыгын тартып алат, - деп,\nБичигиме чийилген.\nКебетеси-кешпири,\nКечикпей айттым, аярлар,\nСөлөкөтү-сөлбөтүн,\nТуулуп-өскөн келбетин,\nБилип айттым, аярлар!\nАты Манас ушу - деп,\nУулду байлап келипсиң,\nТуура ишке жарагыс,\nБир кулду байлап келипсиң!\nАйттым эле мен бая,\nУктуң эле сен бая!\nТуулганда белгисин\nТуура айтып бергемин!\n\fТуура шайлап жиберсем,\nТумшуксуз аяр, билбедиң!\nТуулганда ал Манас,\nКулагы учу тешилүү,\nСүннөтү кесилүү,\nЧекеси жерге жетти эле,\nСексен күнү жамгыр жаап,\nЗилзала жүрүп кетти эле.\nКөрсө Манас өзү экен"
  },
  {
    "id": "605",
    "text": "Чекеси жерге жетти эле,\nСексен күнү жамгыр жаап,\nЗилзала жүрүп кетти эле.\nКөрсө Манас өзү экен\nАтаңдын көрү, аярлар,\nАшык көргөн кези экен.\nЭл сынчысы Чоң Аяр,\nКечээ бурутту чаап алганда\nБуласын булап кедейди,\nОлжо кылып салганда,\nОшол аяр айтты эле,\nБуруттан шумдук уул тубат,\nАдамдан жетик уу тубат,\nКаканчындын Бээжинге\nКалайман салчу чуу тубат!\nУшу турган Бээжинди\nӨрттөп кетер уул тубат!\nКыйшыгы жок кын экен,\nЧоң Аярдын айтканы\nТөгүн эмес, чын экен.\nӨрттөнүп кеткен ал бурут,\nКөрбөй көздөр кашайып,\nАлтайда туулган кези экен!\nАтаңдын көрү, куу бурут,\nАман болсо көрөрсүң,\nБээжинге салат чуу бурут!\nБедөөнүн жалын өрүп ал,\nБерен Манас канкорду\nБеш-алты жылдын ичинде,\nБээжиниңден көрүп ал!\nБуурсунду бурдурбайт,\nБузук салса ал бурут\nБул Бээжинге турдурбайт.\nКызыталак ал канкор,\nКылымды бузган ал анткор\nЧалыяр баспас бул Бээжин\nЧалкалап кирчү жан ошол.\nСулайман тийбес бул Бээжин"
  },
  {
    "id": "606",
    "text": "Чалыяр баспас бул Бээжин\nЧалкалап кирчү жан ошол.\nСулайман тийбес бул Бээжин\nСурак алчу кул ошол.\nОңой Манас уул эмес,\nЧарпыша кетсе Каканды\nТалкан кылбас ал эмес!\nАярлар сени жиберсем,\n\fКокуй болгон экенсиң!\nКөрбөй көзүң кашайып,\nАтаңдын көрү, манжуулар,\nСокур болгон экенсиң!\nАлтай басып манжуулар,\nЖүрбөй калган экенсиң,\nКолуңдагы баланы\nБилбей калган экенсиң!\nКаарданып дүпүлдөп,\nКаарды катуу баштады,\nСынап барган алтымыштай аярын\nБирөөн тирүү койбостон,\nТакыр кырып таштады.\nКалдайдан кабар кеп угуп:\n«Кан Манас чыкты», - деп угуп,\nКатуу буйрук баштады.\nКөк күбөнү жамынды,\nКөрөр болсоң Эсенкан\nКөк жолборстой чамынды.\nКаарды катуу баштады,\nКалың тыргоот, манжууну\nКырып ие таштады.\nКоңгуроо белги кагылып,\nКол эсинен жаңылып,\nКаны өкүм кылганда,\nКалк жыйылбай турабы?\nЭсенкан каарын төккөндө,\nКумурскадай көп кытай\nЖыйылбай карап турабы?\nАлтын такта Эсенкан\nАзапты катуу баштады."
  },
  {
    "id": "607",
    "text": "Кумурскадай көп кытай\nЖыйылбай карап турабы?\nАлтын такта Эсенкан\nАзапты катуу баштады.\nЭсенкан каарын көргөндө,\nКүрмө кийген күчтүүлөр\nЖандан кечип таштады!\nТаштуулары жүгүрдү,\nБайлоодогу балбандар:\n«Өлдүк», - деп жандан түңүлдү.\nКан Эсенкан бакырып,\nКөп аскерин чакырып:\n«Күрмө кийген күчтүүң кел,\nТаш сайынган тазаң кел,\nАйзага камбыл ыктууң кел,\nАябаган мыктууң кел!\nЖоо бөрүсү эриң кел,\nЖолобой, жоого тийүүчү\nЖоон көкүрөк бөрүң кел!\nКоркогуң коюп, эриң кел,\nАйза тийсе солк этпес,\n\fБаатыр болуп барчуң кел!\nБеттешип жоого барганда\nБет алышып сайышып,\nМээнетти мыктап салчуң кел!\nКара мылтык карс этсе,\nКайра тартпай кирүүчү,\nКажыбай жоого тийүүчү\nУлуксуган жаның кел,\nМына ушундай баарың кел!\nКайраты артык эриң кел,\nАл канкорго айкырып,\nАянбай айза сунчуң кел!\nАйгайлап журт кырылса,\nАшып-шашып кетпестен\nТуу түбүнө турчуң кел!\nЧын кайратман баарың кел,\nАт оюнчу, жөө күлүк,"
  },
  {
    "id": "608",
    "text": "Ашып-шашып кетпестен\nТуу түбүнө турчуң кел!\nЧын кайратман баарың кел,\nАт оюнчу, жөө күлүк,\nКазыналык чоң мерген,\nКамбылдарың баарың кел!»\nЭсенкан каарын салганда,\nАк асаба туу болуп,\nАйгайлаган чуу болуп,\nКөк асаба туу болуп,\nКөк жаңырган чуу болуп,\nОн башчылар ороктоп,\nАйзанын башы короктоп,\nЖезнай үнү чыркырап,\nКөк ала желек көрүнүп,\nКөргөндүн баары бөлүнүп,\nТүркүн-түркүн сөгүлүп,\nКаны буйрук кылганда,\nАскери бөлөк бөлүнүп,\nТыңшабастар кырылып,\nТыргооту тыйпыл жыйылып,\nМанжуу, кытай калкы бар,\nБары-жогун жыйнаптыр,\nКаны буйрук кылганда\nЖыйналбай адам калбаптыр.\n«Манжуу каны - Эзкара,\nКалмак каны - кан Жолой,\nКалбай булар баргын, - деп,\nЧоң аярым Каражой,\nКанкор бурут көөдөккө\nКалайманды сала көр,\nКалбай сен да бара көр!\nМергендигиң ашынган,\nБерендигиң бар эле,\nКуурай көрсө жашынган.\n\fЭрендигиң бар эле,\nБеттешкенди мерт кылган,\nКыйындыгың бар эле.\nАтаңдын көрү, Каражой,"
  },
  {
    "id": "609",
    "text": "Эрендигиң бар эле,\nБеттешкенди мерт кылган,\nКыйындыгың бар эле.\nАтаңдын көрү, Каражой,\nКол ичине катылса,\nКүлүгүн атып жайлай көр.\nКүйүп кеткен канкорду,\nКызыталак анткорду\nӨлтүрбөстөн, житирбей,\nАман байлап келе көр!\n«Каным, сизге тартуу», - деп,\nДал өзүмө бере көр!\nБайлап келсең Манасты\nДегениңе көнөрмүн,\nОой, Каражой, угуп тур,\nМактанган бойдон мен Эсен\nБакбурчун канын берермин!»\n«Калмактардан, кан Жолой,\nКайдасың?» - деп, чакырып,\nКан чакырып турган соң\nЖолой келди барбайып,\nЖолум үйдөй дардайып.\nЖанына Жолой келгенде,\nЖолойду Эсен көргөндө\nБаскан жерин тебелеп,\nКоё берди Эсенкан\nЭр Жолойду жемелеп:\n«Атаңдын көрү, эр Жолой,\nАаламды буй кылган\nАртык элең, сен Жолой.\nАлдырып салган экенсиң,\nАлкымыңдан арсланга\nЧалдырып салган экенсиң!\nБалбан кана, эр кана?\nБаатыр Дөңгө, Каман алп\nБулардай болгон эр кана?\nКыр жагыңдан чалдырып,\nКыраандардын баарысын\nБурутка белек алдырып,"
  },
  {
    "id": "610",
    "text": "Булардай болгон эр кана?\nКыр жагыңдан чалдырып,\nКыраандардын баарысын\nБурутка белек алдырып,\nБул эмине кылганың?!\nНечүн өлбөй турганың?!\nЖети батман буудай жеп,\nДан жыттанган кул элең,\nЖетимиш алп өлтүрүп,\nКан жыттанган кул элең!\nАлты батман буудай жеп,\nДан жыттанган кул элең!\nАлтымыш алп өлтүрүп,\n\fКан жыттанган кул элең!\nБалбан кайда, алп кайда,\nБаатырсынган чоң соргок,\nБаштап барган калк кайда?\nОшо канкор буруттан\nКызык болуп салышып,\nАжал жетсе өлүп кел!\nАлышып жүрүп буруттун,\nКызыталак канкордун,\nКыйланы кылган анткордун\nКашайта көзүн оюп кел,\nКармап алып, союп кел!\nТирүү койбой бурутту\nЭр экенин көрүп кел!\nЧамаң келбей баратса,\nТирүү калбай өлүп кел!\nБылкылдак куурай бышкыча,\nМыйзамдын күлү учкуча\nМыктап алты ай салышып,\nКармашып канын төгүп кел!\nКабыргасын буруттун\nКачыратып сөгүп кел!\nЭпсиз болсо буруттун\nЭрдик жайын көрүп кел!\nАшып-шашып жүргүчө,\nТирүү калбай буруттан"
  },
  {
    "id": "611",
    "text": "Эпсиз болсо буруттун\nЭрдик жайын көрүп кел!\nАшып-шашып жүргүчө,\nТирүү калбай буруттан\nКайра тартпай өлүп кел!\nЧамаң келсе чабышкын,\nКаарың келсе кармашкын!\nКызыталак канкорго,\nЧабышып чамаң келе албай\nКөчүп кетсе жерине,\nАман барса кутургур\nКадимки бурут элине,\nЧапчышып чама келе албайт,\nЧалышкан менен чамабыз\nБул бурутка жете албайт!\nКанкор бурут өзү экен,\nӨрттөнгүрдүн көзү экен!\nЖанга жапаа бир келсе,\nКагышып жүрүп жайлап кел!\nЧамаң жетип, күч келсе,\nБери тирүү байлап кел!\nБекем кармап калалык,\nКазынага койдурган\nКыздарга айгыр салалык!\nКачан тукум таштаса,\nАнан башын алалык!\n\fТыптыйпыл кылып өлтүрүп,\nКурмандыкка чалалык!\nКутургурдун өзүнөн\nУшунтүп өчтү алалык!\nАлың жетпей Манаска,\nКырк үйлүү кыргыз бурутка\nЧалдырып ийбе кокустан,\nКолуңдагы журутка!\nКайра келсең оңшоюп,\nЧалдырып ийип шоңшоюп,\nКаарды менден көрөсүң,\nКалбай чогуу өлөсүң!\nМанасты аман кетирсең,\nБилген чырым кыламын."
  },
  {
    "id": "612",
    "text": "Каарды менден көрөсүң,\nКалбай чогуу өлөсүң!\nМанасты аман кетирсең,\nБилген чырым кыламын.\nКаражой, Жолой балбаным,\nБириңди койбой кырамын!\nЖол үстүнө сүйрөтүп,\nКанкор аман кутулса\nДаңгыттарга жарамын!\nАйдалып келген кырк үйлүү\nТили бурут тилинде,\nӨрттөнүп кеткен ошол журт,\nБизге душман зилинде!\nБаргын дедим аярлар,\nМен жумшасам, ал барып,\nКокуй болгон турбайбы!\nКара көзү кашайып,\nКокуй болгон турбайбы?\nСындын жайын биле албай,\nКокуй болгон турбайбы?!\nСынды жакшы биле албай,\nДүмөктү түздөп баштаптыр.\nМайына тоюп Жакыптын,\nКызыталак аярлар\nБаласын көрбөй таштаптыр!\nКызыталак аярдын\nКылган иши чоң дүмөк,\nАман койду бул арман,\nТуулуп бурут чоңойду\nАаламга салат чоң жаңжал!\nБуруттан Манас чыгат, - деп,\nБилдим эле шумдукту\nАлты айлыктан өөдөкү,\nОн алтыдан ылдыйкы,\nАты Манас коюлса,\nАйдап кел - деп баарыңа\nКылдым эле буйрукту!\nКөрбөмүш болуп өрттөдү,\n\fАярлар кылды шумдукту!"
  },
  {
    "id": "613",
    "text": "Айдап кел - деп баарыңа\nКылдым эле буйрукту!\nКөрбөмүш болуп өрттөдү,\n\fАярлар кылды шумдукту!\nТүбү Меке, чоң Багдат,\nТүбүнө чейин чалдым, - деп,\nТүз болуп кеткен аярдын\nКалп айтканы күйгүзөт.\nБул Алтайда туулган,\nСан кара күткөн Жакыптын\nБаласын көрбөй калганы\nБайкагыла мына муну,\nБалаага бизди салганы!\nАты Манас ушу, - деп,\nСамаркандан бирөөнү\nАярлар айдап келгени,\nАнык душман ушу, - деп,\nЧынмачындын канына\nАйдап келип бергени.\nАркы бурут Жакыпты\nЖандап келген турбайбы,\nБуруттан Манас таптык, - деп,\nАлдап келген турбайбы!\nЧама келбес колунан\nКоркогун айдап келиптир,\nЧалыштын жөнүн билбеген,\nТорпогун айдап келиптир!\nИчип аяк бошоткон\nУрганын айдап келиптир!\nЭч жок келбес колунан,\nБир курганын айдап келиптир.\nДорбого тыккан томпойтуп,\nСаманын айдап келиптир!\nАйбанга чалыш буту бар\nБир жаманын айдап келиптир!\nАярлардын кебине,\nЧын ишенип бээлебей,\nКөрбөй көзүм кашайып,\nКапыя калган экемин!"
  },
  {
    "id": "614",
    "text": "Аярлардын кебине,\nЧын ишенип бээлебей,\nКөрбөй көзүм кашайып,\nКапыя калган экемин!\nАрактан ачуу аш ичип,\nАкылымды кошо ичип\nКапыя калган экемин!\nМанас чыгып Бээжинден,\nСынчым көрбөй элимден,\nКапа болуп жатамын!\nАярга артык ишенип,\nКызыталак Эсенкан\nМенин кыркылган экен сакалым!\nБуруттан Манас эр ошол,\nКытай эмес кылымды\nКыргын кылар шер ошол!\n\fЧалышып чама жете албайт,\nКызыталак канкорго\nАрсландын тиши өтө албайт!\nАлтайда туулуп чоң болду,\nАтышкан адам оң болбойт,\nКармашкан адам соо болбойт!\nБерендиги билинген,\nСуук боор келбес Бээжиндин\nСурагын тартып алат, - деп,\nТуулбас мурун ал канкор,\nУшу турган Бээжиндин\nДаңзасына чийилген!\nАк маралды уй кылат\nАтышканды ал канкор\nАйдап жүрүп буй кылат.\nАла-Тоо күтүп жер кылат,\nАзган-тозгон кыргызды\nЖыйып алып эл кылат!\nКырк чоро күтүп кан болот,\nАман кетсе ал бурут,\nКыйраган менде нан болот,\nКармаша кеткен жай болот!\nУшу турган Бээжинди"
  },
  {
    "id": "615",
    "text": "Аман кетсе ал бурут,\nКыйраган менде нан болот,\nКармаша кеткен жай болот!\nУшу турган Бээжинди\nТебелеп жүрүп жүн кылат.\nКаарды катуу бек салат,\nКармашып кытай жеңе албай\nКаканчындын Бээжиндин,\nКандыгын тартып бир алат!\nБеттешип менде жеңе албайт,\nБээжинде кытай эл турмак,\nКызыталак канкорго\nКылымдын алы келе албайт!\nЭлине аман кутулса,\nАйрыла бер малыңдан\nТүңүлө бер жаныңдан!\nКыргынды кызык салуучу\nКарап тургун бурутту,\nКандыгың тартып алуучу!\nЭр Манас бүгүн кутулса,\nКайрылып тиет малыңды,\nБекер дебе мунумду\nСуудай төгөт каныңды!\nЖазаңды берип токмоктоп,\nТатытат минтип тузуңду,\nОлжо кылат карап тур,\nОймок ооз, бото көз\nОйкуштаган кызыңды!\nБейпай кылат Бээжинди,\n\fБегирээк кырат элиңди!\nКара жолду чаң кылат,\nКапканын оозун кан кылат!\nКатылгандын баарысын\nКанын ичип нан кылат!\nАйтканыма көнүп ал,\nАман кетсе ал бурут\nТалак кылат бутуңду,\nТалкан кылат журтуңду.\nБул Бээжинден көрүп ал!"
  },
  {
    "id": "616",
    "text": "Аман кетсе ал бурут\nТалак кылат бутуңду,\nТалкан кылат журтуңду.\nБул Бээжинден көрүп ал!\nАтаңдын көрү, куу дүйнө,\nМен канмын - деп кубанып,\nКокуй болгон экемин,\nБелги келсе бээлебей,\nСокур болгон экемин!\nКычкыл кыял аш ичип,\nАкылымды кошо ичип,\nКокуй болгон экемин!\nКызыталак буруттун\nТуулганын билгемин,\nӨөдөкү Какан-Чынмачын\nӨрт салат - деп жүргөмүн!\nАжыдаар кирип түшүмө,\nАймап-саймап койду эле\nЧынмачынды, Бакбурчун,\nЧыны Какан-Каканчын\nИлеп тартып сорду эле,\nКуйругу менен токмоктоп,\nЖуртту кырып койду эле!\nУшу түштү көргөмүн,\nКөп жаныман түңүлүп,\nКөрүп алып өлгөмүн!\nТүштү көрүп жатканда\nУйкудан чочуп ойгондум,\nОң жагыма толгондум!\nБоконо сөөгүм болкулдап,\nИчеги-кардым токтолбой,\nКалган экен солкулдап!\nКабыргам такыр кыйраптыр,\nДенеден азыр өтчүдөй\nЖүрөгүм аттай туйлаптыр!\nУйкудан ыргып жүгүрдүм.\nЭшикке чыгып карасам,\nЭл аманын кааласам,\nАсмандан булут бузулуп,\nАлты сай мөндүр куюлуп,"
  },
  {
    "id": "617",
    "text": "Эшикке чыгып карасам,\nЭл аманын кааласам,\nАсмандан булут бузулуп,\nАлты сай мөндүр куюлуп,\nТоо-тоодон шамал дүркүрөп,\nАсман менен чачылып,\n\fКара жамгыр күркүрөп,\nКүнү-түнү сексен күн\nЖамгыр жаап өттү эле,\nКаканчындын калкына\nЗилзала жүрүп кетти эле.\nКөрсө шумдук өзү экен,\nЖер үстүнө туулуп,\nЖелмогуздай ал бурут\nКелип жаткан кези экен.\nӨрттөнгүрдүн өзү экен,\nБээжинге жүргөн зилзала\nМээнеттүү Манас туулду, - деп,\nМага белги берген кези экен!\nЭртең, эрте мезгилде,\nСупа садык салганда,\nТаң кашкайып калганда,\nБолот эшик дарбаза\nӨкүрүк салып тартылып,\nКалдайдан бор атылып,\nЖан-жаныбар кыбырап,\nУюгунан турганда,\nЫргып туруп карасам,\nАжайыпта чоң даңза\nАлтымыш барак чоң бичик\nАла коюп карасам,\nТуулганда билинген,\nТуура Манас канкордун\nДушмандыгы чийилген!\nКулак учу тешилүү,\nСүннөтү кесилүү.\nКутургур туулду Бээжинден,\nКыргын салат элиңе.\nАты Манас - арслан, шер,\nАлты шердин кенжеси,"
  },
  {
    "id": "618",
    "text": "Кутургур туулду Бээжинден,\nКыргын салат элиңе.\nАты Манас - арслан, шер,\nАлты шердин кенжеси,\nКудайдын сүйгөн мендеси,\nЧапчышып чама келе албайт,\nЧалышып менде жеңе албайт.\nКармашары - Каканчын,\nКармаш кылбай турабы!\nКаарды катуу баштадым,\nТүп атасы Түгөл кан,\nТүк койбой кырып таштадым.\nБурутка барып ок кылдым,\nЖети атасын талкалап,\nТирүүсүн айдап жок кылдым.\nТентип келген буруттан\nАркы атасы жай болду,\nАштык айдап ошондо\n\fАтасы Жакып ал бурут\nСан кара күтүп бай болду.\nМалы арбын, бала жок,\nБалам жок - деп, ардыгып,\nАзапты мынча көрүптүр,\nТак элүү беш жашында\nКан Манасты көрүптүр.\nСары саамай көк койдон\nСары кочкор ирик тууптур,\nКара көк жал кабылан\nКанкор Манас дал өзүн\nАягы менен тик тууптур.\nБөлүнүп турган ал жалын\nОн эки кемпир көрүптүр,\nКөргөнүндө ал кетип,\nЖүрөгү түшүп өлүптүр.\nКара калмак, манжуунун\nӨз дүйнөсүн чачыптыр,\nЖелмогуз бала туулду, - деп,\nТуш-туш жакка качыптыр."
  },
  {
    "id": "619",
    "text": "Кара калмак, манжуунун\nӨз дүйнөсүн чачыптыр,\nЖелмогуз бала туулду, - деп,\nТуш-туш жакка качыптыр.\nТууларда бакырып,\nБул дүйнөгө келиптир.\n«Ысламдап» ураан чакырып,\nКөргөндөрдүн баарысы\nБолгон экен бушманы.\nАр мүчөсүн караса -\nБайгамбар сындуу жышааны.\nОң колуна кара кан\nУучтап алып чачыптыр.\nЖердин үстүн суу каптап,\nТопон суу жүргөн эмедей,\nЗилзала каптап басыптыр.\nМалы арбын, бала жок,\nБайкуш экен ал Жакып,\nДал элүү беш жашында\nБала көрүп жатыптыр.\nОшол Жакып, куу бурут\nКүтүп жүргөн сан кара\nСарып кылып чачыптыр.\nОн эки миң кысырдан\nЖылкыдан кармап союптур,\nКаңгырап жүргөн куу бурут\nКайгырганын коюптур.\nБаргандардын баарына\nБаашадай мал союптур.\nБарган жандын баарысы\nБири калбай тоюптур.\nКууланган экен куу Жакып,\n\fКутурган экен бул Жакып.\nТоюна барган көп манжуу\nАкыры тойбой калбаптыр,\nБаламдын аты - Жинди, - деп,\nКытайдын журтун алдаптыр.\nБаашалыктай мал сойду\nБадирек Жакып, бул бурут"
  },
  {
    "id": "620",
    "text": "Кытайдын журтун алдаптыр.\nБаашалыктай мал сойду\nБадирек Жакып, бул бурут\nБаласы аты - Чоң Жинди,\nҮйүң күйгөн буруттун\nБул жаңжалын ким билди?\nБаламдын кыркы болду, - деп,\nСегиз миң кысыр бээ союп,\nДүнүйөсүн талатып,\nКөп дүйнөсүн ээн коюп,\nБээжиндиктей мал союп,\nБейили кара куу Жакып\nКемеге кенен ойдуруп,\nКелгендердин баарысын\nАш менен уруп тойдуруп,\nБайлыгын Жакып ашырып,\nТоюна тойгон көп манжуу\nКойгон экен жашырып.\nБаламдын аты - Жинди - деп,\nКеткени жүргөн кези экен,\nЖерине барып ал бурут\nКаканчындын түбүнө\nЖеткени жүргөн кези экен.\nКалайманды катуулап,\nСалганы жүргөн кези экен.\nАр атасын жоготтук\nАлы келсе чоң кегин\nАлганы жүргөн кези экен.\nКалдайдан кабар кеп уктум,\nКаканчындын Бээжинге\nАман жүрсө ал Манас,\nКатылбай койбос, - деп уктум!\nОн экиге келгенде\nКан Манас болду атагы,\nЭми эрешен тартып, эр болуп,\nЭр уулу менен тең болуп,\nКайта тартып Бээжиндин\nКандыгын албай жатабы?!"
  },
  {
    "id": "621",
    "text": "Эр уулу менен тең болуп,\nКайта тартып Бээжиндин\nКандыгын албай жатабы?!\nДөөдүр алптан кеп уктум,\nТоксон нарда дилдемди\nОйронду опсуз салыптыр,\nОлжо кылып ал бурут,\nБара замат алыптыр!\nКөп дүнүйө казынам,\n\fБалбандарды өлтүрүп,\nҮйүң күйгөн ал бурут,\nОлжо кылып алыптыр!\nОңой Манас уул эмес!\nОңдуруучу кул эмес,\nЖолойго жорук салыптыр,\nЖоголгондун баарысын\nКыртылдатып баштарын,\nБаштарын жулуп салыптыр!\nОшпурдун уулу Чеге экен.\nЧеге атын жоготуп,\nКутубий деп коюптур!\nМанаска жолдош болуп ал,\nКутуруп өлгөн кызыталак,\nКара калмак, манжуунун\nБир кыйласын союптур.\nКутурган Манас жиндиге\nОшпурдун уулу Кутусу\nКутман болуп алыптыр,\nБажыга барган балбандын\nБаарын кырып салыптыр!\nКутурган бурут жанында,\nКутубий болуп атагы\nКутуруп экөө баш кошту,\nБээжинге тиет чатагы,\nКаалап жолдош кылыптыр\nКалмактан мындай баланы,\nКара ниет канкорго\nЭми катылган аман калабы?\nМыктанып Бээжин балбандар,"
  },
  {
    "id": "622",
    "text": "Калмактан мындай баланы,\nКара ниет канкорго\nЭми катылган аман калабы?\nМыктанып Бээжин балбандар,\nМынчада кармап албасаң\nТамырын жулкуп талкалап,\nТакыр кырып салбасаң\nЧабышып чамаң жете албай,\nМанас кетип кутулса\nАла-Тоону жер кылар,\nАзган менен тозгонду\nТакыр жыйып эл кылар!\nМекеден бери кол алар,\nКолун жыйнап чогуу алар.\nАлтымыш түрдүү калк жыйнап,\nАтагы кыйын баатырдын,\nБээжинге жараар алп жыйнап,\nЖерине кетсе ал бурут,\nЖергеси өчтүү куу бурут\nЖетик кылып кол жыйнайт!\nБейилиң кеткен ал бурут\nБелеске жетип конуучу,\n\fКылыгы жандан бир башка,\nКылымды бузду көйкашка\nМанаска жолдош болуучу.\nЖерине жетсе куу бурут\nЖеликпей карап турабы,\nЖатып калып ал жерге,\nБурутту кудай урабы?!\nКөрөсөн айза кыйбайбы,\nКөк жалдарды жыйбайбы?!\nКармашары Каканчын\nКатылбай карап турабы,\nЭлкин койсо жерине\nКандыгы журттан ашпайбы,\nКаруусун жыйнап алганда\nКакандын журтун баспайбы?!\nСекиге консо бул бурут"
  },
  {
    "id": "623",
    "text": "Кандыгы журттан ашпайбы,\nКаруусун жыйнап алганда\nКакандын журтун баспайбы?!\nСекиге консо бул бурут\nСемирип-сергип албайбы,\nКаруусун жыйнап ал бурут\nКаканга жаңжал салбайбы?!\nКалың кыргыз элине\nКалдайып жетип конучу,\nКандыгы толук болучу,\nКаарданса ал бурут\nКармашканды соруучу!\nТулпарын багып дүң кылар,\nКатылгандын баарысын\nКойбой тытып жүн кылар!\nБууданды бакса ык болот,\nТүбү бузук ал бурут\nЖерине барса кырк болот.\nКан Манас болот атагы,\nКамынып байлап албасаң,\nКаражолтой буруттун\nКаканга тиер чатагы.\nЭр Эсенкан кеп айтып,\nКаарын салып бакырып,\nКаканчындын Бээжинди\nКаптап кетчү эмедей,\nКалың колун чакырып,\nКалдайларын шаштырып,\nЖөө күлүгүн, алптарын\nАркы-терки бастырып,\nТак үстүндө Эсенкан\nБуйрукту мурда баштады,\nКакандын журту чуркурап,\nБузулуп кете таштады.\nКоңгуроо, доол кагылып,\nКол эсинен жаңылып,\n\f                  Уялуу шаар Бээжиндин\n                  Улугу экен Эсенкан"
  },
  {
    "id": "624",
    "text": "Кол эсинен жаңылып,\n\f                  Уялуу шаар Бээжиндин\n                  Улугу экен Эсенкан\n                  Эсенкан буйрук кылганда\n                  Каптап кетти көп улук.\n                  Бээжиндин калкы оолугуп,\n                  Тыргооту тыйпыл чогулуп,\n                  Найзанын учу чабышып,\n                  Адамдын башы кагышып,\n                  Күрмөчөнүн күлдүйтүп,\n                  Күчтүүсүн сынап алганы.\n                  Күн Жаң-Жуңду баш кылып,\n                  Миң балбанды салганы,\n                  Манасты байлап алууга\n                  Эсенкандын жаңжалы."
  },
  {
    "id": "625",
    "text": "Эсенкан буйрук менен Жолойду баш кылып, Манаска кол аткарганы"
  },
  {
    "id": "626",
    "text": "Эсенкандын ордодон\n                  Алып чыкты бир буюм,\n                  Баашалыгы чоң экен,\n                  Атышка кийсе ок өтпөс\n                  Кайран Эсенканыңдын\n                  Камдап жүргөн тону экен.\n                  Этеги жайык, көк күбө,\n                  Ок өтпөгөн бек күбө,\n                  Аркасы чынжыр себилден,\n                  Омуроонун баарысы\n                  Ок өтпөгөн темирден,\n                  Көрсөң тону ушундай,\n                  Төш үстүнө тарттырган\n                  Көөрдөн топчу муштумдай,\n                  Казынадан тон кийип,\n                  Каргадай учкан ат минип,\n                  Көкүлүн кыркып, жалы жок\n                  Жал-куйругун чарт түйүп,\n                  Кызыктыгы мамынча -\n                  Ай Жаң-Жуң жүрдү жол менен.\n                  Каарды катуу баштады,\n                  Кайраты жок жаманды"
  },
  {
    "id": "627",
    "text": "Каарды катуу баштады,\n                  Кайраты жок жаманды\n                  Колдон бөлүп таштады.\n                  Айзага камбыл ыктуусун,\n                  Айбалта чабар мыктысын.\n                  Мындан кыйла кол берди,\n                  Этеги тилик бир карыш\n                  Ок өтпөстөн тон берди.\n                  Кандыгын калың билгизди\n                  Казына тонун кийгизди.\n\fКебез белбоо, кең өтүк,\nКечилден жыйнап кол алып,\nАтка балбан, жөө күлүк\nАтышка балбан чоң күлүк,\nЖелгенине жел жеткис,\nАртык балбан Дөөдүр алп,\nКечилден мынча кол берип,\nДөөдүр алпты жиберди.\n«Кырк үйлүү кыргыз бурутту,\nКылын эсен калтырбай,\nКырып кел, - деп, - ошону!»\nЧоң Дөөдүрдү жиберди.\nЧоң Дөөдүрдүн астына\nКеришке минсе кебелбес\nКер качырды мингизди.\nКер качыр жайы ушундай -\nКырк күнчүлүк чөл басса,\nКыясы кымбат бел ашса,\nКылт этип суу ичпеген,\nЧыдоосуна жүрүшкөн,"
  },
  {
    "id": "628",
    "text": "Кырк күнчүлүк чөл басса,\nКыясы кымбат бел ашса,\nКылт этип суу ичпеген,\nЧыдоосуна жүрүшкөн,\nКөргөн адам таң калган\nТаң калбай адам калбаган,\nКакан кандын Бээжинди\nКаптаган мүшкүл иш келсе\nКагышына минсин - деп,\nКак ошого камдаган,\nКызыталак Эсенден\nКылайып акыл калбаган.\nБаашалыгы башкача,\nБалбандыгы бир канча,\nБул дүйнөдө сөз ачык,\nТирүү жүрсө көзү ачык,\nАртык билгич, чоң сынчы\nЭсенкан мындай кан экен,\nЭр Эсенкан көк жалда\nМынчалык акыл бар экен.\nАл колунун артынан,\nЭшиги болот ордодон,\nСейилге чыгуучу багына,\nКаттап адам барбаган,\nКараган менде таң калган\nТүркүгү алтын ордодон,\nАсманга учуп топурак\nАскер кайнап топурап,\nКандыгы журтка дайын кан,\nТоту куштун куйругун\nТогуз түрдөп сайынган.\nКүрмөчөнүн күлдүйтүп,\n\fКызыл күрмө тон кийип,\nКыйын мерген Каражой\nКыйын кыйла кол алып,\nЖеткилең Манас канкорду\nЖетип байлап алууга\nТемир аркан тон алып,\nАйныбай кармап алуучу\nЧалмачанды мол алып,"
  },
  {
    "id": "629",
    "text": "Жетип байлап алууга\nТемир аркан тон алып,\nАйныбай кармап алуучу\nЧалмачанды мол алып,\nАнын ары жагынан\nКаражой чыга калганы.\nКаражойдун артынан\nШуру отогот маржан таш\nЗуңтуңдун каны аралаш.\nАлбан түрдүү көп колун\nАбыдан көрүп алганда\nАлек болду кайран баш\nКырк үйлүү кыргыз Манасты\nКыйратып чаап алууга\nКалмактардын Жолоюн\nКаалап чыкты ошол чак.\nАлышканды койбогон,\nБир доңуздун этине\nБир жегенде тойбогон,\nБаатырдыгы бир канча,\nКайран Жолой, балбаным,\nБайлап келбей Манасты\nБалбаным кырып салды - деп,\nКордугуң жанды күйгүздү.\nЖолой баатыр алп элең,\nСоргок да элең, эр да элең,\nСогушкандын баарысын\nБайлап келер дээр элем.\nКан Эсенкан мен өзүм,\nКырк уруу кытай Бээжинге\nУлук болуп көп жүрөм,\nУшу Жолой бар болсо,\nУрушкандын баарысын\nУйпалайм го - деп жүрөм.\nБасташканды мен Эсен\nБайлап алам дечү элем,\nКезиккенди соо койбой,\nЖайлап салам дечү элем.\nБажы алууга жумшасам\nБардигерим чачыпсың,"
  },
  {
    "id": "630",
    "text": "Кезиккенди соо койбой,\nЖайлап салам дечү элем.\nБажы алууга жумшасам\nБардигерим чачыпсың,\nБуруттан кордук көрдүм - деп,\nМанастан кайра качыпсың.\nКаарым катуу көрүп ал,\nЖолой балбан атагың,\n\fБуруттан качып келгиче\nТуубай туна чөгүп ал!\nУлуксуган каныңды,\nКайратың толук, заарың күч\nКайран Жолой балбаным,\nКармабай келсең Манасты\nӨз жаныңдан күдөр үз!\nОк жетпес күлүк Ачбуудан,\nЖылкыдан каалап мал берем,\nЖекеге тынбай салышсам,\nЖети жыл тынбай урушсам\nЖыртылбаган тон берем,\nБаатырдыгы башкача,\nКытайдан түмөн кол берем.\nКызыталак канкорду\nАкыры кармап келбесең,\nАман Манас кутулса,\nАаламга кыргынды\nСалуучу түрү бар экен,\nАаламды буй кылып,\nАлуучу түрү бар экен.\nКызыталак бурутту\nЧамаң келсе кармай көр,\nАл кутурган бурутту\nКолуңа тийсе жайлай көр!\nКутулса Манас оң кылбайт,\nЭгерде бизди соо кылбайт!\nСебилдүүсү сексен төрт,\nҮйүң күйгөн канкордун\nАман жүрүп чоңойсо,\nСерп салган жагы кызыл өрт!"
  },
  {
    "id": "631",
    "text": "Себилдүүсү сексен төрт,\nҮйүң күйгөн канкордун\nАман жүрүп чоңойсо,\nСерп салган жагы кызыл өрт!\nУлук да ошол, кан да ошол,\nКуткарбай кармап албасак\nУйпап салчу жан да ошол!\nМанасты кармап албасак,\nТерең орго салбасак,\nЧочуп турам канкордон\nКылгылыкты кылат - деп,\nКоркуп турам ошондон.\nКайрылар болсо ал канкор\nӨткүр да ошол, шер да ошол\nУшу турган Бээжинди\nӨрттөп кетер эр да ошол!\nКара адырмак, бийик тоо,\nКарабай чыкчу тоо эмес.\nКара ниет ал канкор\nКармашпай койчу жоо эмес!\nӨкүм да ошол, шер да ошол,\n\fӨрттөнүп кеткен ал бурут\nКалк каалап, журт билбей\nБул Алтайда туулган\nАман болсо көрөрсүң\nБээжинге салат чуулган!\nАтасы Жакып, Акбалтай\nАлтайга келген айдалып,\nАйласын таппай сандалып,\nКөңүлү гүлдөп жай болгон,\nАлтайга келип, ал Жакып\nСан кара күтүп бай болгон.\nКалмакпы десе, бул Жакып\nКатылган окшойт куу Жакып!\nӨзү ыслам дининде,\nАйдалып келген кырк үйлүү\nДушман окшойт зилинде."
  },
  {
    "id": "632",
    "text": "Катылган окшойт куу Жакып!\nӨзү ыслам дининде,\nАйдалып келген кырк үйлүү\nДушман окшойт зилинде.\nБалбандар, сени жибердим,\nМанасты кармап албасаң,\nТерең орго салбасаң,\nТеги байлап качырбай\nТындым кылып салбасаң,\nӨрт салуучу жер ошол,\nӨрттөнүп кеткен эр ошол!\nБалбандарың баарың бар,\nКазыналык чоң мерген\nКаражоюм калбай бар!\nЭрени Жолой, чоң Дөңгө,\nАаламга жетер алың бар\nКүн чыгыш менен күн батыш\nЧуркап жетер малың бар!\nЧуулганды ааламга\nСала турган алың бар!\nБалбандасың, ыктуусуң\nАаламды буй кылып,\nАаламдын баарысын\nБайлап алар мыктысың.\nКүчөгөндөй Эсенкан:\n«Каканга буйрук кыламын,\nБурут эмес, силерди\nОн сегиз миң ааламды\nТакыр байлап келет - деп,\nТилек кылып турамын\nАкбалтай менен бай Жакып:\n«Балаңдын аты - Жинди» - деп,\nКаткан экен куу Жакып.\nТөбөсүнөн баса көр,\nТөрт түлүгүн чача көр,\nКутургурдун үйүнө\n\fКумсарып басып киргиле,\nКармай калып куйкасын\nКере карыш тилгиле!"
  },
  {
    "id": "633",
    "text": "Кутургурдун үйүнө\n\fКумсарып басып киргиле,\nКармай калып куйкасын\nКере карыш тилгиле!\n«Манасты бер» - деп айткыла,\nБасымчалап кайткыла!\nКүчкө салып балбанын\nКүүлөнүп түшүп камагын.\n«Кан буйругу, бергин!» - деп,\nКүлүн чачып сабагын!\nКүчтүүлөрүн байлап кел,\nЖакып бай менен Акбалтай\nАларын да жайлап кел,\nКулжуңдаган кандарын\nКурмандыкка чалып кел,\nБашын кесип, байланып\nБизди көздөй алып кел!\nКаарданган кандарын\nКатылса жинин кагып кел,\nЧамгарагын кыйратып,\nӨз отуна жагып кел!\nТизгин толук берилсин,\nКараласа малына\nЖайната мушта мээсин,\nКутургурдун чыгаргын,\nКапкайдагы кээсин!\nАрам экен куу бурут,\nТөбөсүнөн баскыла,\nЧамаң келсе чапчышып,\nТөрт түлүгүн чачкыла,\nКычык сөзүн алгыла,\nКычыкка тийсе ал бурут\nКыйратып кырып салгыла!\nКыйлаларын кыйратып\nКыргын кылып кыргыла\nЭр Эсенкан каныңдын,\nАйтканын туура кылгыла!\nКыйындарын кыргыла!»\nЭсенкан айтып эпсиз эп:\n«Эми балбан баргын!» -деп,"
  },
  {
    "id": "634",
    "text": "Айтканын туура кылгыла!\nКыйындарын кыргыла!»\nЭсенкан айтып эпсиз эп:\n«Эми балбан баргын!» -деп,\nЖеринде Балтай, Жакыптын\nЖурт бийлеген куу окшойт,\nЖүргөнүнүн баарысын\nТирүү койбой жайлап кел,\nАкбалтай, Жакып карысын!\n«Айтканым ушул, балбан» - деп,\nЭсенкан буйрук кылганда\nКытайлардан - Тагылык,\nКыжылдады көп улук.\n\fТаш сайынган кытайдын\nТазалары жыйылып,\nКүчтүүлөрү оолугуп,\nДалай балбан, далай дөө,\nАрбыны атчан, көбү жөө,\nБаарысы балбан, баары дөө,\nАйзакерден ыктуусу,\nАйласы толук мыктуусу,\nАйбалтачан эрени,\nАйзага камбыл берени,\nӨлүмдөн кайра тартпасы,\nАжалдан кылча кайтпасы,\nКаны буйрук кылганда\nАламан коюп жөнөдү.\nКараса көзгө илинбей,\nКайсы экени билинбей,\nАсман ачык, жер бүркөк,\nЖерден бир тал көрүнбөй,\nТопурак учуп, жер чаңдап,\nЭлден бир тал көрүнбөй,\nЭсенкан буйрук кылганда:\n«Канкор Манас кабылан\nКетирбей байлап келгин!» - деп,\nУлугу айтып турганда,\nЧоюнбаш колдор кагышып"
  },
  {
    "id": "635",
    "text": "«Канкор Манас кабылан\nКетирбей байлап келгин!» - деп,\nУлугу айтып турганда,\nЧоюнбаш колдор кагышып\nКара жан менен алышып,\nКүрмө кийген таштуусу,\nБири-бирине жанашып,\nАламан коюп, чуу жүрүп,\nБир биринен адашып,\nКараса көзгө илинбей,\nКудай бетин көрсөтпө,\nКайсы экени билинбей,\nИрээттүү кытай эл экен,\nТопон суу толкуп каптабай,\nАман калган эл экен.\nЖеткилең балбан комдонуп,\nЖети зубун козгонуп,\nАсманга учуп топурак,\nБалбан жүрүп топурап,\nКалмактардын кан Жолой\nКайраты бөлөк, заары күч,\nКатылганды кылган түз,\nЖолойду көрсөң жолобо,\nБу капырдан күдөр үз!\nКөк күбөнү кийгизип,\nАчбууданды мингизип,\nТуурасы жоон, бою пас\n\fТултугуй беттүү, кең далы\nАлышканды койбогон,\nБир ноопастын этине\nБир жегенде тойбогон,\nБалбандыгы башкача,\nБаатырдыгы бир канча,\nКөк күбөнү жамынып,\nКөрөр болсоң чоң Жолой\nКөк камандай чамынып,\nОозунан түтүн буркурап,\nКөзүнөн жалын шыркырап,\nКутургур жайы ушундай,"
  },
  {
    "id": "636",
    "text": "Көк камандай чамынып,\nОозунан түтүн буркурап,\nКөзүнөн жалын шыркырап,\nКутургур жайы ушундай,\nАлбан түрдүү балбаны\nАскерин толук алганы.\nМанас турмак кутургур\nАаламга жетер баркы бар!\nЧокмору тоонун теңиндей,\nЖолойдун жайын сураба -\nКим көрүнсө жегидей.\nБалбандардын тунугу,\nЖолойдун жайын сурасаң,\nКара калмак улугу.\nКүн батыш жакта туулган,\nАртык балбан, чоң соргок\nКатылганды жай кылып,\nАдамга салган чуулган.\nБоз туурдуктун тунугу,\nЖолойдун жайы ушундай\nКара калмак улугу,\nКардуу тоонун дөбөсү,\nКара калмак төрөсү.\nЖолой кирди жол менен,\nСанаты бир миң кол менен,\nБайлашары бай Жакып,\nЧалышары Акбалтай,\nКармашары кан Манас.\nКолуна тийсе буларды\nЧамасы жетип, күч келсе\nКашайта көзүн оюуга,\nКырк үйлүү кыргыз Манасты\nКандарын ичип тоюуга.\nАл Жолойдун артынан\nКызыл-тазыл кийинген,\nКымбаттуусу Бээжинге\nДаңкы угулуп билинген,\nБалбандыгы башкача,\nБаатырдыгы бир канча,\nАтагын көрсөң чочуган,"
  },
  {
    "id": "637",
    "text": "Даңкы угулуп билинген,\nБалбандыгы башкача,\nБаатырдыгы бир канча,\nАтагын көрсөң чочуган,\n\fАт оюнчу, жөө күлүк\nАжайыптан окуган,\nБек зыйкырчы, чоң жайчы\nКан алдына келгени,\nБузулаарда чыгуучу\nАндис кыраан мергени\nЖаа тартуучу ыктуудан,\nЧалма уруучу мыктуудан,\nЭң эрдиги келгенден,\nЭсеби жок мергенден,\nКайраты толук ыктуудан,\nКайра тартпас мыктуудан.\nСел каптаса шашпастан,\nАдам эмес түгөнгүр\nӨрттөн кайра тартпастан,\nТуу түбүнө тургандан,\nЖоо дегенде тап коюп,\nБелди бекем буугандан,\nКаражой чыкты жол менен\nМанасты байлап алууга,\nБалакетти салууга,\nБу да бир миң кол менен!\nАнын арка жагынан\nКүрмө кийген күчтүүсү,\nАкылга дыйкан ыктуусу,\nАйзакерден абыдан,\nЖоого даңгыл мыктуусу.\nЧабышка баатыр кыскасы,\nЖоо айласын абыдан билген устасы,\nКара мүртөз капыры,\nЖоонун айласын билген баатыры,\nКылычы кымбат миздүүсү,\nАйзасы артык учтуусу,\nКара канга канышып,\nКачпай туруп салышып,\nКыйбат жерде жайлалуу,"
  },
  {
    "id": "638",
    "text": "Айзасы артык учтуусу,\nКара канга канышып,\nКачпай туруп салышып,\nКыйбат жерде жайлалуу,\nКылып ийчү эмедей\nКынжы менен байлалуу.\nКыйындан тандап кол алып,\nДөөдүр чыкты жол менен\nБу да бир миң кол менен.\nБуйрук алып канынан\nКаарды катуу кылууга,\nТөрө Манас буруттун\nТөбөсүнөн басууга,\nКырып-союп кыйратып,\nТөрт түлүгүн чачууга.\nБалбан багып, кол жыйнап,\n\fБуйрук кылды Эсенкан\nБаатыр Манас көк жалга\nБалакетти мол жыйнап.\nУялуу коргон Бээжиндин\nУлугу экен Эсенкан.\nКаары мыкты кан экен:\n«Канетсе Манас чоңойсо,\nКалайманды салат» - деп,\nКатуу кообу бар экен.\nӨткүр билгич, өкүм шер,\nБээжиндин ээси Эсенкан\nМендеден аяр кыйын эр.\nБаашалыгы башкача,\nБилгичтиги бир канча.\nУлук да экен, кан да экен\nБул Эсенкан көк жалдын\nКөзү ачыгы бар экен.\nЭрге сынчы, эң билгич,\nЭсеби жок жан экен.\nАл Эсенкан улуктун\nКатуу кайрат кылганда\nАйткан сөзү чеки эмес,\nОшо күндөн, ушу күн\nЭсенкандын буйругу"
  },
  {
    "id": "639",
    "text": "Катуу кайрат кылганда\nАйткан сөзү чеки эмес,\nОшо күндөн, ушу күн\nЭсенкандын буйругу\nАйтып койсо эки эмес.\nБаашалыгын мындан бил,\nКырк уруу кытай Бээжинди\nКармап чогуу жыйнаган,\nЭсенкан буйрук кылганда\nДүмпүлдөк бекем кагылды,\nМанжуунун мыкты каны экен\nЭзкара колу жабылды.\nКарыпчылуу каны бар,\nЭренинин баары бар,\nКүрмө кийген күчтүү бар,\nАйзакерден даңгыл бар,\nЖоонун айласын билген камбыл бар.\nЧоңдугу тоодой дөөсү бар,\nАт көтөргүс алпы бар,\nАрман болбойт мендеде\nАлбан түрдүү калкы бар.\nКөбү жалган, көбү чын,\nКөрүп келген бирөө жок,\nКөрүнөө кудай билбесе,\nЖарымы төгүн, жарымы чын,\nЖараткан өзү билбесе,\nЖанынан келген адам жок.\nКүрөөкө тонду кийгизип,\n\fЧоң күрөңдү мингизип,\nМанжуудан бир миң кол берип,\nБири миңге жарачу\nБалбандарын мол берип,\nЭзкараны жиберди.\nКоңгуроо калың кагылып,\nАскер кайнап жабылып,\nКараса көзгө илинбейт,\nКудай бетин көрсөтпө\nКандайлыгы билинбейт."
  },
  {
    "id": "640",
    "text": "Аскер кайнап жабылып,\nКараса көзгө илинбейт,\nКудай бетин көрсөтпө\nКандайлыгы билинбейт.\nЖээк тартып кылкылдап,\nЖети миң балбан каптады.\nЖер айрылды былкылдап,\nКылыч тийсе кыңкайбас,\nКыйындарын бир бөлдү.\nАйбалта чапса, «баа!» дебес,\nБаатырларын бир бөлдү.\nКөсөп жоого ок аткан,\nМергендерин бир бөлдү.\nАйзага камбыл айлакер,\nКамбылдарын бир бөлдү.\nБөлөк-бөлөк бөлүнтүп,\nКармашары кырк үйлүү\nДушмандык сырын көрүнтүп,\nУзун кулак качырчан,\nКынсыз кылыч байланган,\nКайра жаар булуттай,\nКаар бетине айланган\nКамбылдарын бир бөлдү.\nБилериктүү кулача\nСур мингенин бир бөлдү,\nЧөйчөгү семиз, желе албас\nКур мингенин бир бөлдү.\nКөрсө көңүл бөлүнгөн,\nАк чатырдай көрүнгөн\nБоз мингенин бир бөлдү.\nДүркүн-дүркүн кол айдап,\nКолдун баарын чогуу айдап,\nЖер айрылып козголуп,\nАлп, дөөсүнүн баары бар.\nЖети миңдей кол болуп,\nКерней-сурнай тарттырып,\nКерикке кошуп арттырып,\nКарыпчысын калдайткан\nКалдайлары бөлүнүп,"
  },
  {
    "id": "641",
    "text": "Керней-сурнай тарттырып,\nКерикке кошуп арттырып,\nКарыпчысын калдайткан\nКалдайлары бөлүнүп,\nТеги кудай билбесе,\nЖети бөрү бир койду\nТаласа тарпын коёбу?\n\fЖер жайнаган көп кытай\nСабаса тарпын коёбу?\nКээ бир балбан колунда\nАдамга салчу темир тор,\nТопурак учуп, тос күйүп,\nКайнаган экен эми шор!\nКечээ Нук пайгамбар тушунда,\nТопон суу каптап ушунда,\nЖерден жайнап ашканда,\nОн сегиз миң ааламды\nКарып кылып басканда,\nКөңүлдө болот көп арман\nТопондун суусу жете албай,\nСегиз жүз үйлүү эл калган.\nКечээ кийин, ак байгамбар Мустапа\nАршыга чыгып турганда,\nНур төгүлгөн Бээжинге\nБекитсе болбой эшиги\nКутпа жакка ачылган.\nЫнсабы калың, ыйман жок\nОн сегиз миң ааламды\nКозголсо карап кылат -деп,\nУшу турган Бээжинге\nКудайдын токчулук нуру чачылган.\nЭч ким каттап барбаган,\nЭңкейтип сурак албаган,\nАлтын тактын үстүндө,\nЭсенкан буйрук кылыптыр.\nБолот эшик дарбаза.\nБаашалыгы башкача\nЭсенкан экен байкаса."
  },
  {
    "id": "642",
    "text": "Эсенкан буйрук кылыптыр.\nБолот эшик дарбаза.\nБаашалыгы башкача\nЭсенкан экен байкаса.\nКазылган калың ор болуп,\nКакандын журту козголуп,\nКезиккен тири калбаган,\nКеришкенди жайлаган.\nКапырлардын кан Жолой,\nКаруусу толук, өзү эр,\nЖанказандай башы бар,\nЖаткан иттей кашы бар,\nТуурасы жоон, бою бас,\nСалмагы тоодой кара таш,\nСалышкан аман болобу,\nЖолойду көрсөң оолак кач!\nБети жалпак, кең далы,\nБалбандыгы башкача,\nБаатырдыгы бир канча,\nЭр Эсенкан кийгизген\nАк күбөнү жамынды,\n\fАрбак урган чоң Жолой\nАч жолборстой чамынды.\nМинген аты Ачбуудан,\nАркасы бийик, ээри бас,\nАлты ай минсе арыбас,\nКолу кыска, буту узун,\nКутурган Жолой мингени\nЖети миң аскер кол алып,\nЖелигип Жолой жүргөнү,\nКүрпүлдөктүн чөлүнө\nКолдун асты киргени.\nТүгөнгөн тоонун урчукка,\nДүмүрөйгөн тумшукка\nЖетип Жолой жээлигип,\nАчбуудан оозун бурду эми,\nАч айкырык, куу сүрөөн\nАйкырык салып турду эми.\nМанжууларды бакырып,"
  },
  {
    "id": "643",
    "text": "Ачбуудан оозун бурду эми,\nАч айкырык, куу сүрөөн\nАйкырык салып турду эми.\nМанжууларды бакырып,\nБалбандарды чакырып,\nКарыпчысын калдайтып,\nКанынын баары келгени,\nЧоңдугу тоодой эр Жолой\nАңгеме айта бергени.\nКабарыңда бар беле,\nКаным, мында турасың,\nМанжуунун каны Эзкара,\nДагы мында турасың!\nДөөдүр алп менен Каражой,\nСен да мында турасың!\nБоз адырмак, кара кыр\nЧалбай ашар тоо эмес,\nКабылан Манас, канкор шер\nОңой тууган уул эмес,\nОңдуруучу кул эмес!\nАруулап жолун чалалы,\nЖерин өлчөп калалы.\nТемир аркан торчонду,\nТегиз канжар колчонду,\nОрой чокмор жөөлөрдү,\nАт көтөргүс дөөлөрдү.\nАйза уруучу ыктууну\nАйбалта чапса чоң камбыл\nАябаган мыктууну,\nЖоо дегенде камбылды,\nӨзү жоонун айласын билген\nдаңгылды,\nАстыга айдап салалы.\nЖамгыр кылып, жаа тарткан,\n\fМөндүр кылып ок аткан,\nКамбылдардын баарысын\nЖон-жонго айдап салалы.\nКызыталак канкорду,\nКылымды бузган анткорду\nКаптап чогуу баралы,"
  },
  {
    "id": "644",
    "text": "Жон-жонго айдап салалы.\nКызыталак канкорду,\nКылымды бузган анткорду\nКаптап чогуу баралы,\nТүрү суук кул менен\nТүгөнүшүп алалы!\nКаныңар айткан кеп эле,\nЖакыптын уулу канкорду\nБайлап келгин деди эле!\nКандын кылган буйругун\nКатуулап ойго алалы,\nКатуу согуш кыргынды\nКача көрбө балбандар,\nБу бурутка салалы!\nЖакып менен Акбалтай\nТири койбой жалмайлы!\nЭрдиги бар, эси жок,\nЭчтеме менен иши жок\nБүлүктүү Манас канкорду\nТири кармап алалы,\nЭсенкандын алдына\nТартуу кылып салалы!\nКырк уруу кытай бул журттун,\nКорккон жооңуз мына -деп,\nКөрүнөө кызык сыр кылып,\nКандыгын сурап алалы!\nАлтайдагы кырк үйлүү,\nКызыталак бул бурут\nДушман экен, кас экен,\nБайып алып кутурду.\nБадиректи көрдүңбү,\nЭлчилиги аз экен,\nБул кырк үйлүү буруттун\nБуласын булап алалы,\nБузукту мыктап салалы,\nКайраттуусун соёлу,\nКатын менен баласын\nОлжо кылып коёлу!\nТукумун туздай кууралы,\nКызыталак буруттун\nКыл эмесин таштабай"
  },
  {
    "id": "645",
    "text": "Олжо кылып коёлу!\nТукумун туздай кууралы,\nКызыталак буруттун\nКыл эмесин таштабай\nТүбү менен сууралы.\nСан карасын тиели,\nОлжолоп малын кирели.\nКыйындарын кыралы,\nКыздарын олжо кылалы.\n\fКармайлык Манас дөөсүн,\nЖайнаталы буруттун\nЖакындаса мээсин!\nӨтмөк болду зордугу,\nКөтөрбөйлү Манастын\nУшундан ары кордугун!\nМаңдай жолун байкайлы,\nКанкор кайда болду экен,\nМанастын дайнын билели,\nБайкоосуз жатса ал канкор\nАламан коюп кирели!\nМылтык атып, жаа тартып,\nАйза сунуп бакырып,\nАламанды салалы!\nӨйүз-бүйүз турушуп,\nӨпкө жарып, баш кесип,\nАябай кыргын салалык!\nАлтай тоонун Чоң-Өзөн,\nЧоң-Өзөн жолун таптайлы,\nАяна көрбө балбандар,\nЧогуубуз менен каптайлы!\nБир эсебин табалы,\nКызыталак бурутту\nКыргын кылып чабалы!\nКөп мүлкүнө кирели,\nКуйкаларын тилели,\nКапыр окшойт куу Жакып,\nАныгын айтпай канды алдап,\nАнткор окшойт бул Жакып.\nТүз качышып урушпай,\nТүгөнгүрдүн өзү окшойт.\nБалам баатыр чыкты - деп,"
  },
  {
    "id": "646",
    "text": "Анткор окшойт бул Жакып.\nТүз качышып урушпай,\nТүгөнгүрдүн өзү окшойт.\nБалам баатыр чыкты - деп,\nМактанган экен бул Жакып.\nКырып салбай бурутту,\nНе деп, айдап келди - экен,\nУшу Алтай боюна\nБурут деген журутту!\nӨрттөнгүрдүн өзү экен,\nКызыталак буруттан\nКыйын уул Манас туулуп,\nКыргын кылар кези экен,\nБеренсиген балбанын,\nБээжинден чыга калганын\nБейледиң бекен, жок бекен\nАл канкордун жаңжалын.\nКочкулардын баарысын\nКоройтуп кырып салганын!\nБаргандарды байлады,\n\fКанкордун кылган жаңжалы!\nЭңкейтип менде алгысыз,\nКатылган аман калгысыз.\nОрто бойлуу, кең далы,\nАры балбан, ары шер\nАтанган Жолой мен элем,\nЧиркин, ааламдан туубайт андай эр\nЖалаяк ооз, жар кабак,\nМайлаган буудай жүздөнгөн,\nКүүгүм туман көздөнгөн,\nКачырганы каардуу,\nКармашка салат заарды.\nКатылганды как жарат,\nКаман сындуу көрүнөт,\nКатылганды чайнаган\nАрслан сыны көрүнөт.\nЖеке белин курчанат.\nЖер жайнаган сан колго"
  },
  {
    "id": "647",
    "text": "Катылганды чайнаган\nАрслан сыны көрүнөт.\nЖеке белин курчанат.\nЖер жайнаган сан колго\nЖеке аралап кол салат!\nЭрдиги мунун эң бөлөк,\nКөк жалдык түрүн көргөндө\nАнталаңдап шашпагын,\nКыргын тийген эмедей\nКыйрап баарың качпагын!\nӨйүз-бүйүз турушсак,\nАйза сайып, Балтай уруп,\nКарсылдашып урушсак\nАшып-шашып антаңдап,\nШашсаң бирди көрөрсүң,\nЖалгыз кыраан буруттан\nКачсаң бирди көрөрсүң!\nКеп кылдым уккун баарыңар,\nБул кебимди укпасаң,\nОрой Жолой балбандан\nКелтек жейсиң абыдан.\nКайра тартсаң өлөрсүң,\nКачканың менден көрөрсүң! -\nЖолой айта салды эми.\nКачкан мындай болсун - деп,\nАламан койгон сан аскер\nУбаданы кылды эми:\n«Бузук салган канкордон\nБура тартып качкыча,\nКырылалык анткордон,\nАйзачандар качырып,\nЖалгыз туума бурутту\nЖабылалы асылып,\nКачып калган балбанды\n\fКаарды салып кармайлы,\nИрээт бузуп жиберсе\nИттей жанчып жайлайлы».\nКандай бурут уул экен,\nКатылбай бир жан калбайлы!"
  },
  {
    "id": "648",
    "text": "Ирээт бузуп жиберсе\nИттей жанчып жайлайлы».\nКандай бурут уул экен,\nКатылбай бир жан калбайлы!\nКүчтүүбүз каптап жетели,\nКүчөгөн экен ал бурут\nКүрпөңдөшө кетели!\n«Балбан Жолой баатыр - деп,\nБул айтканың акыл» - деп,\nЧогулушуп болушуп,\nКолодон чаап жасаган,\nКолдураган бурканды\nКөкүрөккө урушуп:\n«Ушу буркан урсун!» - деп,\nЧоң буйрукту тыңдашып,\nЧогулушуп турушуп.\nЧоң Жолой кебин угушуп,\nМакул ойлоп алышып,\nБалбанды бөлүп алышып,\nКайраттуусун, мыктысын\nКак алдына салышып,\nЧоң өтүгү чойкоюп,\nАламан салды калың кол\nОпол-тоодой зоңкоюп,\nТемингилер телпилдеп,\nКол токмоктой кара чач\nАркасында селпилдеп,\nЧуу туруп кытай күүлөнүп,\nКаптап кетчү эмедей\nКакандын журту сүйлөнүп,\nКаарданып күркүрөп,\nКаарынан балбандын\nЖер бузулуп дүркүрөп,\nБалбандары бир башка,\nБаатырлары бир канча,\nКүчтүүсү бар, алпы бар,\nКүчөгөн экен каркыбар.\nОн башысы ороктоп,\nЖети асаба туу болуп\nЖер жайнаган чуу болуп,"
  },
  {
    "id": "649",
    "text": "Күчөгөн экен каркыбар.\nОн башысы ороктоп,\nЖети асаба туу болуп\nЖер жайнаган чуу болуп,\nБалтачаны бетинде,\nБаатырлары четинде,\nКыйындары четинде,\nКылыччаны бетинде\nБилеги жоон, мол кайрат,\nАйгай кулак тундуруп,\nӨкүрүгү таш жарат!\n\fЖүргөндө чаң буркурап,\nЭсенкандын көп аскер\nӨлөң айтып чуркурап,\nАлбан түрдүү кол болуп,\nКудай бетин көрсөтпө,\nАдам көргүс мол болуп,\nКүчүнө келип күпүлдөп,\nКол алдында эр Жолой,\nКол артында Эзкара\nОртого алып дүпүлдөп,\nМиңден аскер бөлүнүп,\nЖайнап чыгып келатат,\nДөөдүр алп менен Каражой\nАйдап чыгып келатат.\nАйдаган колу ошондо\nКурт экени билинбей\nЖайнап чыгып келатат.\nКамыштай айза көрүнүп,\nКайраттуусу, мыктысы\nАлды менен бөлүнүп.\nКамгак учкан эмедей,\nКараса көзгө илинбей,\nКара туман чыккан чаң\nЖайнап чыгып келатат.\n«Бастыр, бачым, бол-бол!» - деп,\nКолдун артын Эзкара\nАйбалталап токмоктоп,\nАйдап чыгып келатат.\nАзар түмөн кол болуп,\nАстында Жолой чоң болуп,"
  },
  {
    "id": "650",
    "text": "Айбалталап токмоктоп,\nАйдап чыгып келатат.\nАзар түмөн кол болуп,\nАстында Жолой чоң болуп,\nАлтай тоосун бакалап,\nБоз адырмак чыбырдын\nЭтек жагын жакалап,\nБөтөнчө тоонун урчукка,\nБөлүнүп түшкөн тумшукка\nКең-Өзөндү кол каптап,\nАз гана эмес мол каптап,\nКыян-Кырды жакалап,\nТулпар, качыр, керигин\nАлган экен баарысын\nШайдоот кылып такалап,\nАйзанын учу жаркылдап,\nЖезнай үнү такылдап,\nКүчтүүлөрү күпүлдөп,\nБалбандары дүпүлдөп,\nАаламга кыргын салчудай,\nАскер жүрүп, кол жайнап,\nЖеке Манас эр эмес,\n\fКалың жаткан көп бурут\nКалкын байлап алчудай.\nЧоң качырчан чоң Дөөдүр,\nДаригердин карысын,\nАйдаган экен ошондо\nЛыңты-шыңты баарысын.\nДалбан-дулбаң кең көйнөк,\nКытайдын журту ошондо\nКыжылдашып бир бөлөк,\nКара калмак, манжуу бар,\nКыдыр алда колдосун,\nКаптаган экен мынча жан!\nТак кайтарган каны бар,\nКармаганды кайсачу\nКан ичменин баары бар,\nБуйрук алып чамынып,\nБаатыр Манас көк жалды\nТакыр байлап алууга"
  },
  {
    "id": "651",
    "text": "Кан ичменин баары бар,\nБуйрук алып чамынып,\nБаатыр Манас көк жалды\nТакыр байлап алууга\nКөгөргөн экен абыдан,\nЖерге кылдат, жол билгич,\nЖеткилең Жолой балбаны\nБоз адырмак кыяны\nТаптап алган кези экен,\nКантсе бурут мында - деп.\nКамбыл тууган эр Жолой\nБаштап алган кези экен!\nБоз туурдук жаап үй күтүп,\nӨңгөн Жолой эмеспи,\nЧалгын чалып, жер кайгып,\nКөңгөн Жолой эмеспи,\nЭткээлдүү сорпо, майлуу эт,\nЖеген Жолой эмеспи:\n«Маа балакет кайда экен!» -\nДеген Жолой эмеспи,\nКөгала майдан шиберге\nӨнгөн Жолой эмеспи,\nКөчүп-конуп баштатан\nКөнгөн Жолой эмеспи!\nЖерге билгич, чоң жолчу\nБээжинге барып конуптур,\nЖол билгенден бул чочко\nЖолой атка конуптур.\nЖолойду көрсөң жолобо,\nЖосуну башка чоң соргок.\nСан бетеге, сексен чөп,\nСаргарган жерден изин кууп,\nСан аскер жерди сапырып,\nБууп чыгып келатат,\n\fКырк үйлүү кыргыз, бай Жакып\nКеткен изин эр Жолой\nКууп чыгып келатат,\nАрсак-терсек көрүнгөн,"
  },
  {
    "id": "652",
    "text": "Кырк үйлүү кыргыз, бай Жакып\nКеткен изин эр Жолой\nКууп чыгып келатат,\nАрсак-терсек көрүнгөн,\nАлтайдын берки четинде\nАңырайган капчыгай\nАрманы ашык, иш мүшкүл\nКырк үйлүү көчкөн кыргыздар\nАрманын айтат бир далай!\nКечээ, Жакып кандын жаш Манас\nКылгылыкты кылганда,\nДөңгө менен эр Кочку\nКоройтуп чогуу сойгондо\nЖоон алп менен Каман алп\nБелеске кырып койгондо,\nКалмакты Манас чапканда,\nАкбалтай акыл тапканда,\nАсмандан Алданын күнү бүркөлүп,\nБашына алтымыш санаа бир келип,\nАлтай ашык жер болбой,\nКара калмак эл болбой,\nОйлогон экен Акбалтай,\nАйгыр минип суу бойлоп,\nАшык акыл чоң ойлоп,\nСан караны чачууга,\nОйлогон экен Акбалтай\nКыргызды көздөй качууга!\nУулу Манас, уу чыгып,\nКең Алтайдан чуу чыгып,\nАлтайда Манас туулган,\nАаламга салды чуулган.\n«Каттаганды сойду» - деп,\nКапырдын каны эмеспи\nКан Эсенге угулган.\nБарган менен келгенден\nЭрдигин мээлеп угуптур:\n«Бээжинге жаңжал салар» - деп,"
  },
  {
    "id": "653",
    "text": "Кан Эсенге угулган.\nБарган менен келгенден\nЭрдигин мээлеп угуптур:\n«Бээжинге жаңжал салар» - деп,\nЭр Эсенкан ошондо\nЭси чыгып туруптур.\n«Жаң-Жуңга жапаа салат - деп,\nКалдай каран калат» - деп,\nЭсенкан аны билиптир.\n«Кырк үйлүү кыргыз жан элек,\nКыйналып бөөдө калбай» - деп,\nКыйын аяр бай Жакып\nЧоң кыйналып жүрүптүр.\nАкбалтай акыл тапканда\nАйгырды биттеп ат кылган,\n\fАлтайдан көчүп кетүүгө\nБул акылды бат кылган.\nКочкорун биттеп ирик кылган,\nКойлорун баарын түрк кылган.\nБуураны атан төө кылып,\nАлтайда кара калмактын\nЖылкысын тийип, жөө кылып,\nБукасын бычып, уй кылып,\nАз үйлүү журтту буй кылып,\nЖаккан отун өчүрүп.\nАкылман экен бай Жакып\nАз үйлүү болгон кыргызын\nЖалпы баарын көчүрүп.\nБокжоромол бокчонун\nБолбой баарын чачыптыр,\nОтор-отор оюнчук\nОйной көчүп качыптыр.\nКөңүлдүн баарын оорутуп,\nКөлүктүн баарын жоорутуп,\nМалдын баарын чубатып,\nБалдардын баарын ыйлатып,\nКүндүзүндө тынч албай,"
  },
  {
    "id": "654",
    "text": "Көлүктүн баарын жоорутуп,\nМалдын баарын чубатып,\nБалдардын баарын ыйлатып,\nКүндүзүндө тынч албай,\nТүн ичинде уйку албай\nМинтип көчүп алыптыр.\nЭрендер кайдан аянып,\nКылчайбастан көчүптүр\nКошойго Манас кетиптир,\nКеткени бир коом өтүптүр.\nЖолой колду салууга,\nКойбой талап алууга\nҮч күндүк жолу калыптыр.\nКутмандуусу Кутубий\nКутубий койгон өзүнө,\nЭл ынанган сөзүнө,\nКурандан ачып кат билген,\nКудаанын атын жат билген,\nКырк баланын кырааны,\nКызыр чалган айкөлгө\nБарабар келет сыягы.\nАк эдек белге курчанат,\nАсман жарган чуу болсо\nАралап жеке кол салат.\nКайраты бийик, заары күч,\nКатылганды кылат түз.\nКошойго Манас кетерде\nКолун кармап кабыштап,\nАкбалтай менен Жакыпты\nКеткен экен ал канкор\n\f         Кутубийге табыштап,\n         Ошо кезде Кутубий,\n         Чочуп амаз окунуп\n         Телкызылды токунуп,\n         Оролмо тоонун урчукка,\n         Салып кароол карады\n         Оңурайган тумшукка."
  },
  {
    "id": "655",
    "text": "Кутубий кароол карап, кытайдын колун көргөнү\n         Кароол чыгып караса,\n         Калк аманын кааласа,\n         Боз мунарык, күйгөн чаң\n         Кумурскадай калың жан\n         Казылган калың ор болгон.\n         Жолой калмак баатыры\n         Кыргын тийген эмедей,\n         Кыжылдаган капырлар\n         Каптаган экен баарысы.\n         Күрмө кийген күчтүүсү\n         Күчөп каптап алыптыр,\n         Беттешип менде жеңбеген,\n         Эңкейтип эч ким албаган,\n         Кезиккен аман калбаган,\n         Атагы кымбат, аты оор,\n         Кытай бузуларда чыгуучу,\n         Ат оюнчу, жөө күлүк\n         Жүргөнү чуулуу чоң бүлүк,\n         Казыналык Каражой\n         Катуулап бүлүк салыптыр,\n         Калдайдан бери куралып,\n         Каптап жүрүп калыптыр.\n         Камышты көр, селди көр,\n         Какандап ураан чакырып,\n         Каптаган кытай элди көр!\n         Жер жүзүндө чөптү көр,"
  },
  {
    "id": "656",
    "text": "Какандап ураан чакырып,\n         Каптаган кытай элди көр!\n         Жер жүзүндө чөптү көр,\n         Чөпчөлүк кытай көптү көр,\n         Казып койгон орду көр,\n         Кайнатылуу шорду көр!\n         Ак асаба туу келет,\n         Айгайлаган чуу келет,\n         Караса жанга зор келет,\n         Асты жагын караса\n         Карыпчысын калдайтып,\n         Кайран Жолой чоң келет.\n         Бияк жагын караса,\n         Манжуулардын Эзкара\n         Баары каптап алыптыр.\n\fУрушка кылган барабан\nБарсылдап бекем кагылып,\nКара жагал тагынып,\nКайнап жаткан көп улук\nКең Алтайдан урчукта\nАйдап чыгып келатат,\nКурт экени билингис\nЖайнап чыгып келатат,\nТаш-Мойноктуу кыраңдан\nКөбү чыгып келатат,\nАдыр-күдүр тумшуктан\nТеңи чыгып келатат.\nКара чоку, кара зоо\nКайнап чыгып келатат.\nКайсы экени билингис,\nКажылдаган капырлар\nЖайнап чыгып келатат.\n«Карыганда Акбалтай\nКартайганда Жакып бай,\nКаптап бул кол жетеби,"
  },
  {
    "id": "657",
    "text": "Жайнап чыгып келатат.\n«Карыганда Акбалтай\nКартайганда Жакып бай,\nКаптап бул кол жетеби,\nБерен Манас дагы жок,\nКызык кылып аз элди\nКыргын кылып кетеби?!\nБейлебей жаткан бул элдин\nТөбөсүнөн басабы,\nТөрт түлүгүн чачабы?\nЭми көргөн, эми жок,\nУшундай экен дүйнө шок,\nБелгилүү Манас дагы жок!\nКөрүп кантип жатайын,\nКырк үйлүү кыргыз журтума\nКыйналчу кабар айтайын!\nКырк үйлүүдөн кырк бала,\nБараан кылып алайын,\nТоктобой уруш салайын:\n«Качып, үрк, - деп, - элиме\nКабар айтып барайын,\nКайра тартып урушуп,\nКайрылып колду салайын!» -\nДеп ошондо Кутубий,\nАлдындагы Телкызыл\nАнык тулпар казанат,\nКайыбынан кабылган,\nКулан-Талаа, кум чөлдөн\nКурган Манас кыраан бар,\nКутубий экөө бир туруп,\nКучакташып турганда\nТелкызыл басып желди эле,\n\fАсыйында жаныбар\nБурак ат болуп Кутуга\nБууданы минтип келди эле.\nАстында тулпар Телкызыл\nКайыбынан кабылган,\nКак талаадан табылган.\nКулан менен куушкан,\nНе да болсо жаныбар"
  },
  {
    "id": "658",
    "text": "Кайыбынан кабылган,\nКак талаадан табылган.\nКулан менен куушкан,\nНе да болсо жаныбар\nТулпар менен туушкан\nТуура тулпар Телкызыл.\nКутубий жоону көрүптүр,\nОлбуй-солбуй камчы уруп,\nОң-тетири теминип,\nАбасы Балтай карыга,\nАкбалтай, Жакып баарына,\nКырк түтүндүн өзүнө,\nУккан адам өкүрдү\nКутубийдин сөзүнө.\n«Атаңдын көрү, кырк үйлүү!\nКызырдуу Жакып карыңа,\nКабар айта мен келдим\nКырк үйлүү кыргыз баарыңа,\nЖолугуппуз кутулбас\nБир кудайдын каарына!\nКара кылар токой жок,\nКачып кирер кыргыз жок,\nИчим кайгы, тышым чок!\nТытышып уруш кылууга,\nАрка кылып турууга\nКабылан тууган шер эле,\nЧындап кудай жараткан\nЖоо бөрүсү эр эле!\nКаканчындын калкынан,\nКаруусу толук капырдан,\nКайран Жолой баатырдан\nАжыратып алуучу,\nЧапчышып согуш салуучу\nКабылан көк жал Манас жок,\nМындай кудай урарбы?!\nКайрылып Манас келгиче,\nКара кытай кубарбы?!\nМен көргөндү көрдүңбү,\nМен билгенди билдиңби?\nТопурак учкан чаңды көр,"
  },
  {
    "id": "659",
    "text": "Кара кытай кубарбы?!\nМен көргөндү көрдүңбү,\nМен билгенди билдиңби?\nТопурак учкан чаңды көр,\nТолгон кытай жанды көр!\nКөмүлгөн дүйнө оңбосун,\nКөп каптаган болчу эмес,\nКаптап манжуу кол салса,\n\fЖабылса жанды койчу эмес!\nТүшсө чыкпас терең ор,\nКаптап кетти калың кол\nКумурскадай кыжылдап,\nКурчамак болду быжылдап,\nКолу колго бөлүндү,\nКордугу бөлөк көрүндү,\nКойгулашып салышсак,\nСуудай кандар төгүлдү!\nКалмактардын кан Жолой\nКаны каптап калыптыр,\nМанжуулардын Эзкара\nДагы каптап калыптыр,\nКазыналык Каражой\nКошо каптап калыптыр,\nТөө көтөргөн чоң Дөөдүр\nОшо каптап калыптыр!\nАсманга учкан топурак,\nАскер каптап топурап,\nАйла кетип өлдүк ээ,\nАтаңдын көрү, журт ыраак!\nБелеске качып жашынсак\nКара токой-чер да жок,\nКармалашып урушсак\nКараан кылып отурган\nКабылан Манас шер да жок!\nБир чуңкурга кырк үйлүү,\nЖыйылууга көчүппүз,\nЖылма болуп баарыбыз\nКырылууга көчүппүз!\nКудайдын салган чийинин"
  },
  {
    "id": "660",
    "text": "Жыйылууга көчүппүз,\nЖылма болуп баарыбыз\nКырылууга көчүппүз!\nКудайдын салган чийинин\nКөргөнү көчкөн экенбиз,\nКажылдаган калмактан\nАрманда болуп баарыбыз\nӨлгөнү көчкөн экенбиз -\nКутубий мындай деди эле,\nКурган жандан түңүлүп,\nКайгылуу кептен баштады,\nМал менен баштан бай Жакып\nТакыр кечип таштады.\n«Оо, ботом, айтпадым беле мен бая,\nУктуң эле сен бая!\nЧабышып чама келеби,\nЧапчышып менде жеңеби?!\nТопон суу жетпес чочкону\nАаламдын чаркы келеби?\nКокуй, Балтай, оңбойсуң,\nТим эле миңдеп кеп айттың,\n\fМанасты сурап койбойсуң!\nКутурган Балтай карап тур,\nАлтынды олжого алдыңбы,\nАбайла, Балтай, кебимди\nАзапка эми калдыңбы?!\nТозоку Балтай, оңбой кал,\nТогуз бөрү бир койду\nТаласа тарпын койчубу?!\nТолкуган кытай биздерди\nСабаса тарпты койчубу?!\nЖети-Өзөн ээн жериң жок,\nЖээлигесиң, куу Балтай,\nЖети-Өзөндү жердеген\nЖеткилең кыргыз элиң жок!\nКөрбөдүңбү, сен Балтай,\nКытайдын кылган кызыгын,"
  },
  {
    "id": "661",
    "text": "Жети-Өзөндү жердеген\nЖеткилең кыргыз элиң жок!\nКөрбөдүңбү, сен Балтай,\nКытайдын кылган кызыгын,\nКаракан атам өлгөндө\nКалмактын салган бузугун!\nТуура журтту талкалап,\nКылмышы жок, өчү жок\nКытай кырып салды эле,\nКыйла дилде, казына,\nОлжо кылып алды эле!\nКаракандын сегиз уул,\nАйдап түпкө жетти эле.\nБирибиз кетип Эренге,\nБирибиз кеттик ошондо\nКайра чыкпас тереңге!\nБирөөбүз кеттик Каңгайга,\nБиздер келдик Алтайга!\nАлтай бизге жер эле,\nКара калмак, бул манжуу\nКапыр да болсо эл эле!\nМанасты сүрөп сен Балтай,\nКөрдүңбү балаа шумдугун?!\nБасып алган экенбиз,\nАжыдаардын куйругун!\nБолот эшик, дарбаза,\nУругу улук кан экен\nБадышасын караса!\nКаканчындын калкы бар,\nКатылганды куткарбай\nКанын ичмей салты бар!\nКатылган аман калчубу?\nКалкына аман барчубу?\nКаңгырап кеткен Манаска\nКабарды кантип айтабыз,\nКырдырып салып кытайга\n\fУялбай кантип айтабыз?\nСелсаяк кеткен Манаска\nСерпилсек кантип жетебиз,"
  },
  {
    "id": "662",
    "text": "Кырдырып салып кытайга\n\fУялбай кантип айтабыз?\nСелсаяк кеткен Манаска\nСерпилсек кантип жетебиз,\nСексейген кара калмактан\nКыргын болуп кетебиз!\nӨзүнчө кеткен Манаска\nӨкүрсөк кантип жетебиз,\nӨкүм болуп кытайдан,\nӨлүм болуп кетебиз!\nКечээ, кең Алтайда жатканда:\n«Балам тентек чыкты» - деп,\nТилегениң күйгүзгөн!\nКымыз куйган күбүңө,\nКызыталак Акбалтай\nКызык жеттик түбүмө!\nТүбү түптүү манжууга\nТүгөнбө десе болбойсуң,\nТүгөнгөн Балтай оңбойсуң!\nБурулуп кеттиң олжого,\nБузугуңду койбойсуң!\nБулкунгандан силкинип,\nАкбалтай чыкты күүлөнүп:\n«Көп эле болсо өлөрмүн,\nКыжылдаган кытайдан\nКыяматты көрөрмүн!\nӨлбөй жүргөн ааламда\nТемир өзөк болобу,\nКокуй, Жакып, не дейсиң,\nӨлүмдөн корккон оңобу?!\nАлтайдан бери айдалдык,\nЭмгекке колдор байландык!\nБел байлаган белиңден,\nАжырап келдик, ой Жакып,\nКең Ала-Тоо жериңден,\nАйрылып келдик моминтип,\nКеңири кыргыз элиңден!\nКейибе, Жакып, кейибе!\nМанас оңой бала эмес,"
  },
  {
    "id": "663",
    "text": "Айрылып келдик моминтип,\nКеңири кыргыз элиңден!\nКейибе, Жакып, кейибе!\nМанас оңой бала эмес,\nБапылдаган калмакка\nБастырып салчу жан эмес.\nКүркүрөп кытай каптаса\nКүнүмдү кантип берейин,\nКүчөгөн экен, Эсенкан\nКүрпөңдөшүп көрөйүн!\nЖаным аман барында,\nЖалпы кытай каптасын\nЖатып кантип берейин,\nЖайнаган кытай капырга\n\fЖалпылдашып көрөйүн!\nКанкор Манас бар болсо,\nКармашарым Каканчын,\nБайлашарым Бакбурчун!\nТүгөл өзүм барында\nТүгөнүшүп көрөмүн,\nТүгөнүшпөй, өлүшпөй,\nДүйнөнү кантип көрөмүн!\nБел байлаган белимден,\nБеките байлап колумду\nАйдап келген элимден.\nЛуңта, Туңша, Бээжинде\nУшунча тийген көчүм бар,\nЖеткилең көрсөм ич күйөт\nЖети атамдын өчү бар!\nАйбалта, кылыч, чокморун\nКөрүшпөй кантип калайын,\nКайран баш жерге киргиче\nКара кытай, манжууга\nӨлүшпөй кантип калайын!\nАйзаңы кармап топ бузам,\nКабылан Манас көрүнсө\nКарыганда Акбалтай\nТагдырым жетсе окко учам.\nӨкүлдөгөн калмакка"
  },
  {
    "id": "664",
    "text": "Кабылан Манас көрүнсө\nКарыганда Акбалтай\nТагдырым жетсе окко учам.\nӨкүлдөгөн калмакка\nӨкүмүм кантип берейин,\nӨлбөй-житпей айланып,\nКантип жүзүн көрөйүн.\nЧалкалаган капырга\nТеңдигим кантип берейин,\nТегеректеп келген соң\nБир теминишип көрөйүн!\nАжалдуу менде өлбөйбү,\nАлда башка салганын\nАзаптуу менде көрбөйбү!\nАлда буйрук кылган соң,\nАманатын бербейби!\nКүнү бүткөн көчпөйбү,\nГүлү түшсө өчпөйбү!\nГүлүм да бар, чагым бар,\nКүрсүлдөп манжуу каптасын\nКырылышар табым бар!\nКалдайдын каны баатырга,\nКаршылашып көрөмүн,\nКадыр Алда буюрса,\nКаза болуп өлөйүн!\nКарааны Манас көрүнсө,\nКара кылып көрөйүн,\n\fКадыр Алда буюрса\nКармалашып көрөйүн!\nКазам жетсе өлөрмүн!\nКара курттай калкы бар,\nКырк үйлүү кыргыз кор журтту\nКызыталак кытайлар\nКыйратып кетер чаркы бар.\nУлугу бар, каны бар,\nУйпалап талап кетүүгө\nУбада кылган абыдан.\nТөбөбүздөн басууга,\nКармап иттей жанчууга,\nКалысы кетип канынын"
  },
  {
    "id": "665",
    "text": "Убада кылган абыдан.\nТөбөбүздөн басууга,\nКармап иттей жанчууга,\nКалысы кетип канынын\nКара кытай, көп манжуу\nКабарган экен абыдан.\nКырк үйлүү кыргыз журт элек,\nАзып келген биз элек,\nАзган журтка катылып,\nОңбогонун көрдүңбү,\nТыргооту тыйпыл чогулуп:\n«Балаңды бер» - деп, доо кылып,\nБолбогонун көрдүңбү?\nКадыр Алда жазуусу\nКабакка келди көрөлү,\nКайнап жаткан кытайга\nКаралды Манас чунакты\nКантип кармап берели,\nКүчөгөн экен көп манжуу\nКүпүлдөшүп көрөлү!\nӨйүз-бүйүз турушуп,\nӨткөрө кыйын урушуп,\nӨзөнгө өлүк толушуп,\nОйлосоң кыргын болушуп,\nБет алып жаа чоюшуп,\nКайран жанды аябай\nАйза менен коюшуп,\nЭсепти эпсиз табышып,\nКүнү-түнү тынч албай\nАябастан чабышып,\nЭстүү куу баш барында\nЭрен Манас куу жалгыз\nЭми кантип берели!?\nЧуулдаган кытай журт менен\nЖолугуша көрөлү!\nКедердин уулу капырга,\nКейпи суук Жолой баатырга,\nАлым салар абыдан\nАлымга кантип көнөбүз,\n\fТалкалаша беребиз!\nТаалайга бүткөн Манасты"
  },
  {
    "id": "666",
    "text": "Алым салар абыдан\nАлымга кантип көнөбүз,\n\fТалкалаша беребиз!\nТаалайга бүткөн Манасты\nКыргын болуп, журт өлбөй,\nКадырга кантип беребиз?!\nКоржоңдогон кытайдын\nКордугун кантип көрөлү,\nКордуктап келген калмакка,\nКокуй күн киши экенсиң\nКойгулашып көрөлү!\nКүчөгөн экен Каканчын\nБиз да күчөнүшүп көрөлү,\nКаардуу Жолой балбанга\nКармашып канды төгөлү,\nКаралды кылган Манасты\nКаны сурап келди - деп,\nКалмакка кантип берели!\nМаңдай-тескей турушуп,\nЭрте өлгөндүн бири элек,\nТосо чыгып урушуп,\nТозокту кызык көрөлү,\nТолгон журттан айрылып,\nТолкуган кара калмакка\nТойпоңдошуп көрөлү!\nКытай милек, биз жалгыз,\nКырк үйлүү кыргыз өлгөнбүз,\nУшу кара калмактан\nКыстоону эчак көргөнбүз,\nКызык болуп айдалып,\nАлтайга эчак келгенбиз,\nОшо кезде кырк үйлүү\nКыргын болуп өлгөнбүз!\nКалдайып келген калмакка\nКаршылаша көрөйүн,\nКаралдым Манас көк жалды\nКалмакка кантип берейин!\nКайран Балтай, бай Жакып,"
  },
  {
    "id": "667",
    "text": "Каршылаша көрөйүн,\nКаралдым Манас көк жалды\nКалмакка кантип берейин!\nКайран Балтай, бай Жакып,\nСан карам сарып бир кылып,\nКара кытай, манжууга\nСалмакташып көрөйүн!\nУлугу Эсенканы бар\nУшунча колун жиберип,\nУчу түбүн байкасак\nУйпамак экен абыдан.\nТоргомок экен жолумду,\nТоруна түшсөм бу капыр\nБайламак экен колумду,\nКөргөзмөк экен көзүмө\nКиши көргүс сонунду,\n\fКазмак болгон орумду,\nКайнатмак болгон шорумду,\nБайламак болгон экен го,\nМаңдайга бүткөн баргегим\nБала Манас сонунду.\nАкбалтай аман барында\nМанасым кантип берейин,\nКүчөгөн экен бул доңуз\nМен бир күрпөңдөшүп көрөйүн».\nМуну айтып Балтай туралбай:\n«Өлсөм болот чоң арман\nӨпкө жарып, баш кесип,\nСалышайын чоң жаңжал!\nКызырдуу Манас шеримди,\nКытайга кармап бердим - деп,\nКыргызды кантип көрөйүн,\nКызыккан экен бул калмак\nКырылышып көрөйүн!\nСакалым куудай агында,\nСапарым чукул барында\nСандаган калмак эл менен\nСалмакташып көрөйүн!"
  },
  {
    "id": "668",
    "text": "Сакалым куудай агында,\nСапарым чукул барында\nСандаган калмак эл менен\nСалмакташып көрөйүн!\nТаалайлуу Манас уул үчүн,\nТакыр кыргын болгуча\nТалкалаша берейин!\nОңой Манас уул эмес,\nОюнан бизди чыгарып,\nОйноп жүрөр кул эмес!\nБекер Манас уул эмес,\nБейилинен бизди чыгарып,\nБейлебей жүрчү кул эмес!\nМендеден артык туулган,\nБекер Манас бул эмес!\nОйрондун өзү барында\nОйлобой койчу уул эмес!\nОйрон Манас бар болсо,\nОрдолуу башым кан кылат\nОроңдогон калмактын\nОн эки миңин жай кылат!\nКержейген кытай, манжуунун\nКебине кантип көнөйүн,\nДардайган кытай, манжууга\nТалкалашпай мен өзүм\nДардайып кантип берейин,\nДарманым, чаркым барында\nТалкалашып өлөйүн!» -\nАйза кармап, топ бузам,\nАжал жетсе окко учам!\n\fЖасагандын жазганын\nКөрбөй кантип кетейин,\nЖайнаган кара калмактан\nӨлбөй кантип кетейин!»\nМуну айтып Акбалтай\nКутубийден кеп угуп,\nКара кытай, манжууну\nКурчап кетер деп угуп,\nАйза кылыч шайланып,"
  },
  {
    "id": "669",
    "text": "Кутубийден кеп угуп,\nКара кытай, манжууну\nКурчап кетер деп угуп,\nАйза кылыч шайланып,\nЧокморун кыя байланып,\nКуп кытайдан чочунуп,\nКулагерин токунуп:\n«Атасы Жакып акылсыз,\nКара ниет жан экен,\nБир жараткан макулук!\nМалы арбын, акыл жок,\nСандап жаткан сан караң\nБир Манастан садага!» -\nДеп, ошентип, Акбалтай\nКаарданып күүлөнүп\nКан Жакыпка сүйлөнүп,\n«Каракан атаң өлгөндө,\nАзып келдиң Алтайга\nСан караң бала болобу?\nКыймылдаган кырк үйлүү\nБир Манаска садага!\nКорксоң кара калмактан\nАстына түшүп малың тарт,\nЖалынсаң жаның таштаса,\nБашыңды байлап, каның тарт!\nТирүү калбай өлөмүн,\nКайран башым барында\nКан Манасты бербеймин!»\nКаарданып жайланып,\nЖоо-жарагын байланып,\nАкбалтай чыкты чамынып,\nКара калмак, манжууга\nКармашууга камынып,\n«Өлбөй тирүү жүргөндө,\nКай мураска жетемин,\nУшу Манас балага\nКурман болуп кетемин!» -\nУшуну айтып Акбалтай:\n«Кайнаган кара калмакка\nКалайман салып өлбөсөм!» -"
  },
  {
    "id": "670",
    "text": "Курман болуп кетемин!» -\nУшуну айтып Акбалтай:\n«Кайнаган кара калмакка\nКалайман салып өлбөсөм!» -\nДеп, ошентип, Акбалтай\nТегерегин карабай,\nТегеле жанын аябай,\n\fКыдырата карабай,\nКылча жанын аябай,\nАкбалтай минтип турганда\nБери жагынан Кутубий\nТелкызыл менен камынып,\nКудуретке жалынып,\nЖоо-жарагын шайланып,\nКутубий жайын сурасаң -\nАтасы Ошпур ал эле,\nКабыланды тууганда\nАтасынан айрылып,\nМанаска жолдош дагы эле!\nКара динден ак болгон,\nКалмактан кетип жат болгон!\nКубаты жеткен ааламга,\nКудайдын жөнүн куп билип,\nКырк чилтенден бата алган:\n«Манаска кутман болсун!» - деп,\nОлуяттан бата алган.\nМуну менен кулуңуз\nКутубий болуп атанган.\nМураа да ошол, кан да ошол,\nМанаска жолдош жан да ошол.\nАйылы жакын ирегелеш,\nАкылы жакын биргелеш.\nОрдо чапса жыйгандаш,\nОболдон бери ыймандаш.\nАл Кутубий кургуруң,\nАтагы кымбат, аты улук\nМанаска тете чоң улук!\nАйзакерден акылман,\nКурган Кутубийиңдин"
  },
  {
    "id": "671",
    "text": "Атагы кымбат, аты улук\nМанаска тете чоң улук!\nАйзакерден акылман,\nКурган Кутубийиңдин\nЫктуулугу дагы бар,\nАжары бөлөк, заары күч\nАкылга дыйкан, чоң чечен\nМыктылыгы дагы бар!\nЖоого шайдоот, ишке шай,\nКамбылдыгы дагы бар,\nБаштаса жолдон жаңылгыс\nДаңгылдыгы дагы бар!\n«Камбылсыган кытайга\nКармалашып көрөм - деп,\nЭртең көк жал келгенде,\nКырк үйлүүң кана дегенде,\nКырдырып ийсем кытайга\nЭмне жооп берем - деп,\nКаптаган кара калмакка\nКачырып айза сунайын,\n\f         Кадыр Алда жол берсе\n         Капкараңгы тозоктон\n         Жанымды азат кылайын!\n         Ободон жылдыз болжошкон,\n         Он эки жолу достошкон\n         Оён Манас көк жалдын\n         Көңүлүн сыйлап турайын!»"
  },
  {
    "id": "672",
    "text": "Кутубийдин Кытай менен болгон биринчи урушу"
  },
  {
    "id": "673",
    "text": "Чамам келсе чапчышып,\n         Тоскоолдошо берейин,\n         Толкуган кара кытайдан\n         Ажалым жетсе өлөйүн!\n         Көк нөкөр белде сөгүлүп,\n         Көк найза колдо көрүнүп,\n         Айбалта жанда шаркылдап,\n         Кылыч кында жаркылдап,\n         Көпкөк темир кийинип,\n         Эр Кутубий ошондо\n         Кайынына барчу эмедей\n         Кашкая күлүп сүйүнүп,\n         Ач арсландай бой таштап,\n         Ак жолборстой кыйгачтап,\n         Телкызыл санга бир салып,\n         Темирдүү айза колго алып,\n         Көрсө көңүл бөлүнүп,\n         Көк жалдык түрү көрүнүп,\n         Белди бекем байланып,\n         Эрдин кесе чайналып,\n         Карсылдап күлүп, көз жайнап,\n         Кайран Куту канетсин\n         Кан ичмеси чын кармап,\n         Каары толук бакырып,\n         «Манастап» ураан чакырып,\n         Беттешкени чоң Жолой,\n         Белгилүүсү Дөөдүр алп,\n         Жазбай аткан Каражой,"
  },
  {
    "id": "674",
    "text": "Беттешкени чоң Жолой,\n         Белгилүүсү Дөөдүр алп,\n         Жазбай аткан Каражой,\n         Жаман билгич Эзкара.\n         Беттеп жеке кол салып,\n         Каруусу толук капырга,\n         Кан Жолойдой баатырга\n         Качырып колду салды эле.\n         Маңдайлашып турушуп,\n         Айза менен урушуп,\n         Кылыч кыйрап чаң толуп,\n\fКажылдап кытай жан толуп,\nОшпурдун уулу Кутуну:\n«Оой, журтум, байлап алгын!» - деп,\nОңдоп-солдоп эл каптап,\nОйрон мүшкүл, каран түн\nОйронуна жан келгис\nОрой турган эр Жолой\nКутуга салды мүшкүл күн.\nМаңдай-тескей турушту,\nАйза сайып, жаа тартып,\nБылчылдашып урушту.\nКайран Куту жалгыздын\nКарааны Манас келе элек,\nКим көргөн мындай жумушту!\nМаңдайлашып турушту,\nКырк уруу кытай эл каптап,\nЖамгыр кылып, жаа тартып,\nМөндүр кылып ок атып,\nАдамдан артык селди көр,\nАйгайы кулак тундуруп,\nКаптап кеткен элди көр!\nТалаада күйгөн чокту көр,"
  },
  {
    "id": "675",
    "text": "Адамдан артык селди көр,\nАйгайы кулак тундуруп,\nКаптап кеткен элди көр!\nТалаада күйгөн чокту көр,\nЖылдыз болуп жылтылдап\nМилтеден күйгөн окту көр!\nАстыга жайган торду көр,\nАл тордун ары жак жагында\nТүшүрүп кармап алуучу\nБилинбеген орду көр!\nБаарысынын мыктуусу,\nАйзакерден ыктуусу,\nАлышкан жоонун айласын\nАшкере билген мыктуусу\nАчбууданда дардайып,\nКайран Жолой эрди көр!\nКутмандуу жолдош Кутубий\nЭңкейиште эр сайып,\nКез келгенин кырааның\nЭкиден катар бир сайып,\nТегерегин карабай,\nТегеле жанын аябай\nТеңдешип уруш салды эле,\nКутубийдин каптоого\nТору ала желек туу алып,\nКаптады жөө күлүктөр\nБир жагынан караса\nМылтык атып, жаа тартып,\nЧоң Дөөдүрдүн бүлүгү.\nКабары тоодой жан экен,\n\fКара калмак ичинде\nКайран Жолой бар экен,\nАчбууданга камчы уруп,\nЭрениң Жолой жетти эле,\nКайсынысын айталы,\nКаптап кетти көп улук.\nМөндүрдөй огу төгүлүп,\nЧама кетип, ал кетип,\nКаптачудай көрүнүп,\nЖаанын огу шыркырап,"
  },
  {
    "id": "676",
    "text": "Мөндүрдөй огу төгүлүп,\nЧама кетип, ал кетип,\nКаптачудай көрүнүп,\nЖаанын огу шыркырап,\nТийген жерлер быркырап,\nЧама жетип жутунуп,\nКарыпчы, сооттун баарысы\nКанжыга болуп тытылып,\nУраан тартып, чуу кылып,\nКаптап кытай кетти эми.\nТопурак учуп, чаң жүрүп,\nТолуп жаткан кол каптап\nТозокту катуу салды эми.\nКапталынан кан Жолой\nКаарданып бакырып\nКарыпчысын калдайткан\nКалдайларын чакырып:\n«Каңгып Манас кетиптир,\nТүбүнө түптүз жете көр,\nТүгөл каптап кете көр,\nКырк үйлүү кыргыз буруттун\nТүбүнө чогуу жете көр!\nЖакып канын жалмайлык,\nАкбалтайын алалык!\nАдам көргүс чоң кыргын,\nДөөдүр менен Каражой\nЫктууң карап турба - деп,\nЭзкара менен чоң Жолой,\nМыктым карап турба -деп,\nТемир аркан торчонум\nЖоо дегенде ат коюп,\nТегеректеп келүүчү\nТегиз канжар колчонум!» -\nДеп, ошентип, эр Жолой\nКутубийдин башына\nКуп баштады бузукту,\nКуп каптатып балбанын\nТуура кылды кызыкты!\nКачып чыгар бел да жок,"
  },
  {
    "id": "677",
    "text": "Куп баштады бузукту,\nКуп каптатып балбанын\nТуура кылды кызыкты!\nКачып чыгар бел да жок,\nКутубийдин жанында,\nКагыш кылып турганда,\nКан Жолой айза урганда\n\fАдамдан артык туулган,\nДушманга салар чуулган\nТуйгуну Манас эри жок\nАкбалтай, Жакып каны жок,\nӨлүм орток, жан бирге,\nКырк үйлүү кыргыз дагы жок!\nШамалды көр, жааны көр,\nАйзаны көр, зорду көр,\nАлеңгир жаа, сыр жебе,\nКаптап кеткен колду көр!\n«Ажал жетсе өлөм - деп,\nАмалым болсо Кутуга\nКараан болуп берем» -деп,\nАк селдеси казандай,\nАйкырса үнү азандай,\nЧоң кисеси бир кучак,\nКайраты мыкты заары күч\nКулагерге камчы уруп,\nКан Балтай жетти болушуп,\nЭсепти эпсиз табышып,\nКез келгенде кыраандар\nАйбалтай менен чабышып,\nАралап жеке кол салып,\nКубат кетсе өлүүгө\nКубаты келсе Акбалтай,\nКурган бала Кутуга\nКараан болуп берүүгө,\nБулар колду токтотсо,\nКүндөп-түндөп турушса,\nКол токтотуп сайышып,\nКытай менен урушса\nСан кара малын чачыптыр,"
  },
  {
    "id": "678",
    "text": "Күндөп-түндөп турушса,\nКол токтотуп сайышып,\nКытай менен урушса\nСан кара малын чачыптыр,\nКырк үйлүүнү ээрчитип,\nКараан болбой, бел болбой,\nЗымпыя Жакып качыптыр,\nАлтайдан Жакып качкан соң,\nЧенсиз колго кабылып,\nКутубий менен Акбалтай\nЧелиш кылып жаткан соң,\nАлтайдын ары жээгинде\nБуурсун тийген чийин жок,\nСуур чукуган ийин жок,\nАйдай сары талаанын\nТөмөнкү түшкөн бетинде,\nЖекелеше турушуп,\nЖети күн тынбай урушуп,\nКарып көзү киртийип,\nКарыган Балтай абаңа\n\fКанча айза бир тийип,\nЭки эле көзү киртийип,\nКайраттуу Кутубийиңе\nЭки миң айза бир тийип,\nТуулга темир быркырап,\nКанжыгалап кара кан\nКак жаак ылдый шыркырап,\nКайрат кылган эки кол\nӨөдө болбой шал болуп,\nБүткөн бойдун баарысы\nКыймылдай албай дал болуп,\nЧама чарчап, ал кетип,\nБүткөн бойдун баарынан\nМөлтүлдөп кара кан кетип,\nЖети күн тынбай аралап,\nАкбалтай менен Кутубий\nЖети жерден жара жеп,\nТоптуу күнү аралап,\nТоксон жерден жара жеп,"
  },
  {
    "id": "679",
    "text": "Акбалтай менен Кутубий\nЖети жерден жара жеп,\nТоптуу күнү аралап,\nТоксон жерден жара жеп,\nАябаган чоң чууга\nСалмак болгон кези экен,\nАлпы Дөөдүр, эр Жолой\nТегеректеп экөөнү\nАлмак болгон кези экен.\nКурчап кытай келгенде,\nКутургур каптай бергенде,\nКыжылдап кытай жүгүрдү,\nЖөө күлүгүн көргөндө\nКутубий менен Акбалтай\nКурган жандан түңүлдү.\nКарыпчы кийген балбаны,\nКаптап жатып калганы,\nАңдып кармап алганы,\nЖөө күлүгү, жалмачу\nТегеректеп алганы.\nАлтайдан Жакып көчкөндө,\nАшыгып үйдү чечкенде\nКытайдын салган жаңжалы,\nКолуна тийип багынса\nЖалынса укпай сөздөрүн,\nЖарганы турат өздөрүн\nЧукуган турат көздөрүн.\nКайнап кытай келгенде\nЖүргөнүнөн чаң чыкты,\nҮйүң күйгөн доңуздун\nДобушунан жан чыкты.\nЖонунан Жолой бакырып,\nҮйүң күйгөн бул чочко\n\f«Мөндүлөп» ураан чакырып,\nКаарынан Жолойдун\nКалың кол чыдап тура албай\nКаптап кытай калды эле.\nАнда туруп Кутубий\nАкылга дыйкан, тил чечен,\nАйла тапкыч артык эр"
  },
  {
    "id": "680",
    "text": "Каптап кытай калды эле.\nАнда туруп Кутубий\nАкылга дыйкан, тил чечен,\nАйла тапкыч артык эр\nАкбалтайды жетелеп,\nАйла тапкан ошо жер,\nКурулган жылдыз болжошу\nКурган Манас жалгыздын\nКутубий экен жолдошу.\nАсмандан Алданын күнү бүркөлүп,\nАрсланы Манас дагы жок,\nБашына алтымыш мүшкүл бир келип,\nДүмөк келген себеби -\nЖаңжу-манжуу балбаны,\nЖайнап каптап калганы.\nМындай мүшкүл ким көргөн!\nЖамгыр кылып, жаа тартты,\nМөндүр кылып, ок атты,\nКамыштай айза кылкылдап,\nКатуу дүмөк, мүшкүл иш\nКаптады кытай былкылдап,\nАртын кудай бербесе,\nАзыр өлөт экенбиз\nАрслан Манас келбесе.\nАкбалтай турду аңгырап,\nКерээзин айтып заңгырап,\n«Айланайын Кутубий!\nКарыган Балтай мен элем,\nКараан кылган сен элең!\nКаралдым Манас мында жок,\nАрам өлгөн экенбиз,\nЖүрбөгөн төөдөй жарылып,\nЖаман өлгөн экенбиз,\nТемир аркан капырдын\nТорунда өлмөк экенбиз.\nТегиз канжар капырдын,\nКолунда өлмөк экенбиз.\nСамаганың Ала-Тоо"
  },
  {
    "id": "681",
    "text": "Торунда өлмөк экенбиз.\nТегиз канжар капырдын,\nКолунда өлмөк экенбиз.\nСамаганың Ала-Тоо\nКетпей өлмөк экенбиз,\nСандалган кыргыз ал элге\nЖетпей өлмөк экенбиз!\nКачып кетер белим жок,\nАжыратып алуучу\nАрслан Манас шерим жок.\nЭэ, кулунум, Кутубий,\n\fКантип өлөр экенбиз!?\nКаңырыгы чын түтөп,\nКарыганда Акбалтай\nКол ичине токтоду,\nКоңгурап жандан түңүлүп,\nКан Манасты жоктоду.\nАкбалтай антип турганда\nБезге сайган эмедей\nЫргып түштү Кутубий:\n«Аба, Акбалтай, беренсиң,\nБаатыр сендей болобу,\nСени баатыр деген оңобу?!\nАлтайда кара калмактын\nБээлерин тийип жечү элем.\nКатылышсак калмакка\nБалтай абам желек кармаса,\nКаңгайды бузам дечү элем.\nУрушса кара калмактын\nУйларын тийип жечү элем,\nАбам Балтай, ал Манас,\nАларым карап турганда\nАйдап кара калмакты\nКаканга сүрөм дечү элем,\nКайгы төлөө болобу,\nКалмактан корккон оңобу!\nКокуй, аба, не дейсиң,\nНаалат, аба не дейсиң?\nБу кебиңди ким уксун,"
  },
  {
    "id": "682",
    "text": "Калмактан корккон оңобу!\nКокуй, аба, не дейсиң,\nНаалат, аба не дейсиң?\nБу кебиңди ким уксун,\nБир караңгы түн уксун!\nКайгы менен мокоткон\nКаран күн киши экенсиң,\nЖобо менен жоготкон\nЖолуң болгур экенсиң!\nКайгыңды калмак угабы,\nКалдайы кармап албайбы\nКаран түндү салбайбы!\nЭшектей кардың эшпейби,\nЭсеби жок көп манжуу\nЭми эле талап кетпейби!\nЭселек киши экенсиң,\nЧечтирмек болдуң тонумду,\nКөрсөтмөк болдуң сонунду.\nАт соорусун салалы,\nИт урушун кылалы!\nТирилей келген калмактын\nТиктөөсүнө көнбөймүн,\nКөөдөндө алтын жанымды\nКөп урушпай бербеймин!\n\fКокуй, аба, не дейсиң?» -\nДеп, ошентип, Кутубий,\nАстындагы Телкызыл\nОлбуй-солбуй камчы уруп,\nОң-тетири теминип,\nӨрттөй көзү бек жайнап,\nКан ичмеси чын кармап,\nКайратты катуу салды эле,\nКан Балтайдын Кулагер\nОпсолоң бугу чылбырын\nКолунан жулуп алды эле.\nЖелгенине жел жетпей,\nБасканына мал жетпей\nТегиз жерде үйрөтүп,\nСүрөгөндө Балтайды"
  },
  {
    "id": "683",
    "text": "Желгенине жел жетпей,\nБасканына мал жетпей\nТегиз жерде үйрөтүп,\nСүрөгөндө Балтайды\nТебетейдей сүйрөтүп,\nЭңкейиште үйрөтүп,\nКачкан жерде Балтайды\nЭбелектей сүйрөтүп,\nАстындагы Телкызыл\nТулпарлык туушу бир башка,\nКыл куйруктун күлүгү\nКылымдан артык бир башка.\nКуйругу саяң, жалы аз,\nКуланды көрсө куткарбас.\nЧу койгондо закымдап,\nКөздөн чыгып бөлүнгөн,\nАкбалтай ала качканда\nТулпарлык сыны көрүнгөн,\nЧуркаганда кара жер\nКат-катынан бөлүнгөн.\nБудур-будур бел ашып,\nБудурмак чыбыр жер басып,\nТоңурайган тоону өтүп,\nТоңкойгон чуңкур коо кечип,\nЭрендер кайдан аянып,\nАлтай тоонун тумшугу\nЧоң өзөндү таянып,\nТогуз жолдун тоому\nБөрү-Койдун чаркына,\nИт-Өлбөстүн кырына\nЭрендер жетип илинип,\nЭэн калган эки тулпардын\nКүлүктүгү билинип.\nАңгил-дөңгүл жер келсе,\nУчуп кетчү эмедей\nУчкан куш менен жарышып,\nМалмага салган ак тизгин\n\fЧирелеп колдо карышып,\nБашын жерге салыптыр,\nБашкача чуркап алыптыр."
  },
  {
    "id": "684",
    "text": "Малмага салган ак тизгин\n\fЧирелеп колдо карышып,\nБашын жерге салыптыр,\nБашкача чуркап алыптыр.\nКойдой эти бөлүнүп,\nКоёндой жону түзөлүп,\nТайдай эти бөлүнүп,\nТайгандай жону түзөлүп,\nАрандай оозу ачылып,\nБүрүшкөн болот туягы\nЖолум үйдөй жазылып,\nМурунунан буу чыгып,\nКолтуктан кашка суу чыгып,\nКара-Кыр жетип илинип,\nТулпарлыгы билинип,\nКошкон кара кыяга\nКырк үйлүү кыргыз кайран эл\nЖетип көчүп илинип,\nЭрендер кайдан аянды,\nКара-Кырдын Тал-Мазар\nКутубий, Жакып таянды.\nАрт жагына кайрылып,\nТиктеп туруп караса\nКара калмак, манжуу журт\nКараса көзгө илинбейт,\nДушман чоңу чоң Жолой\nБаштаганы калың кол,\nКайда экени билинбейт.\nАкбалтай абаң сабылып,\nКутубийге жалынып:\n«Айланайын Кутубий,\nӨчкөн отум тамызган,\nӨлгөн жаным тиргизген,\nҮзүлгөнүм улаган,\nЧачылганым жыйнаган,\nКутубий сендей балага\nКутмандыгың чын экен,\nКуруп кеткен Акбалтай\nАзыр болсун садага!\nУланымсың, белимсиң,\nУшу кудай жараткан"
  },
  {
    "id": "685",
    "text": "Куруп кеткен Акбалтай\nАзыр болсун садага!\nУланымсың, белимсиң,\nУшу кудай жараткан\nМанас экөөң шеримсиң!\nКайран жаным өлбөсө\nКалкыма кабар салармын.\nКадимки нойгут элиме\nКутман кылып өзүңдү\nКан көтөрүп салармын!\nБул кезекте мен Балтай\nӨлбөөчүдөй жутунам,\n\fТаңда макшар күнүндө\nБаана кылган Кутубий,\nАкыңдан кантип кутулам!?\nБеренимсиң, белимсиң,\nБелгилеп турган эримсиң!» -\nДеп, ошентип, Акбалтай,\nЧыканактап тынч алып,\nЧырм этип, уйку алып,\nЖатып уйку кандырып.\nТаң кашкайып калганда\nТулпарларды чалдырып,\nАз жетелеп олтуруп,\nКөөдөнүн чөпкө толтуруп.\nСупа садык салганда,\nТаң сөгүлүп калганда\nКамыштай айза кылкылдап,\nКатуу каптап былкылдап,\nАчбууданды жулкунтуп,\nКутурган Жолой чоң калмак\nКуу изине чөп салып,\nКутура кууп алыптыр,\nСары изине чөп салып,\nСаргара кууп калыптыр.\nТуу кармаган Эзкара,\nЖер жарылып, чуу туруп,\nЖетик каптап алыптыр.\nАкбалтай көрүп ал колду\nКутубийге жүгүрдү,"
  },
  {
    "id": "686",
    "text": "Жер жарылып, чуу туруп,\nЖетик каптап алыптыр.\nАкбалтай көрүп ал колду\nКутубийге жүгүрдү,\nКурган жандан түңүлдү.\nКурган Балтай бакырып,\nКутубийди чакырып:\n«Мен көргөндү көрдүңбү,\nМен билгенди билдиңби,\nКазылган калың ор келет,\nКуткарбай курман кылуучу\nКайнатылуу шор келет,\nКайраты мыкты, заары күч,\nКатылса кырып, кылат түз,\nКалмактардын чоң Жолой\nОшо Жолой зор келет!\nКыстоо көрдүк кытайдан,\nКырылып калар бекенбиз,\nКиши көрбөс кордукту\nБүгүн көрөт экенбиз,\nТирүү калбай кырылып,\nБүгүн өлөт экенбиз!»\nАкбалтай айтып тургуча,\nАчып оозду жыйгыча,\n\fАндай-мындай дегиче,\nАчып көздү жумгуча,\nБозоргон тоонун урчукта,\nБоз адырмак тумшукта,\nКөк жал Манас кабылан\nКөчкөн көчкө кез болду.\nКөз алдына караса -\nЖаккан отун өчүргөн,\nАлтайдан айдап кырк үйдү\nЖалпы баарын көчүргөн.\nКөк жал Манас караса -\nКөп аманын кааласа,\nКырк үйлүүнүн баары аман,\nАтасы Жакып дагы аман,\nСан каралуу малы аман."
  },
  {
    "id": "687",
    "text": "Көп аманын кааласа,\nКырк үйлүүнүн баары аман,\nАтасы Жакып дагы аман,\nСан каралуу малы аман.\nАлышпай бекер кетеби,\nЖыйып алган кырк бала,\nКырк баланын мыктысы -\nКутубий менен Көкбөрү.\nАтойнок менен Алымсок\nАрслан эрдин жөкөрү.\nКырк баланы санаса,\nКараса көзгө илинбейт,\nАл балдардын баары аман,\nКутубий көзгө билинбейт.\nКарыларды байкаса,\nАкбалтай көзгө көрүнбөйт.\nАкбалтай, Куту ынагым,\nКайда кеткен буларым!\nКарап Манас турду эле\nБозайбанын чайпалтып,\nКанкоруңдун алдынан\nКан Жакып чыга калды эле.\nКарчыгадай камынып,\nКабыландай чамынып,\nКайыптан акыл табылып,\nАк сакалы жаркылдап,\nАтасы Жакып баркылдап:\n«Оо, ботом, өзөндүү дайра булагым,\nМалым арбын, балам жок,\nӨлгөндө көргөн чунагым,\nОо, ботом, Алтай да бизге жер эле\nАлтайда кара калмак, көп манжуу\nБизге катарлаш жаткан эл эле.\nАлтайда балам туулган,\nАябай салдың чуулган,\nАйза сунуп асылдың,\nКара калмак элиме,\n\fКачпай тынчып жатарда"
  },
  {
    "id": "688",
    "text": "Аябай салдың чуулган,\nАйза сунуп асылдың,\nКара калмак элиме,\n\fКачпай тынчып жатарда\nКалайман салдың элиме!\nӨзөнгө малым толордо,\nАлтайды бойлой конордо\nКалмакка айза сундуң го!\nӨрт өчкөндөй кылдың го!\nКармашарың Каканчын,\nКанына тийдиң катылып,\nКаранды башка не салдың,\nКүйүткө мынча чатылып,\nАйтсам-айтсам болбойсуң,\nАйткан тилди албайсың!\nКара кытай, бул манжуу\nКаарды катуу баштаган,\nКан атаң көк жал өлгөндө\nБаарыңды кырып таштаган.\nКайраттууну камаган,\nКыйын чоң атаң өлгөндө\nКырылбай менде калбаган.\nБашыбыз кеткен Бапаңга,\nБалам Манас не дейсиң\nКүйүп кетем капама!\nБирөөбүз кеттик Эренге,\nБирөөбүз түшүп кеткенбиз\nКайта чыкпас тереңге,\nАлтайга тентип каңгыдык,\nКүйөр менен Бышардан\nКүбүлүп чогуу айрылдык.\nКол аркага байланып,\nКордук көрүп тентидик,\nАлтайды көздөй айдалып,\nАлтайды күтүп жер кылдык,\nКара калмак, манжууну\nКадырлаш тууган эл кылдык.\nЖылкыдан бактым, кулунум,"
  },
  {
    "id": "689",
    "text": "Кара калмак, манжууну\nКадырлаш тууган эл кылдык.\nЖылкыдан бактым, кулунум,\nТалыкпай турган бууданды,\nДалай жерге кабарды\nБерсем кабар табылбайт.\nБиргелеш жакын тууганды.\nАлтайга атаң конду, - деп,\nАрман кылам кудайга,\nАйдалып кеткен туугандар\nТукум курут болду - деп,\nКечээ, сен элиңе кеткенде,\nКудай бетин көрсөтпө,\nКамышты көр, селди көр,\nКаптап кеткен элди көр!\nКазылган калың ор келди,\n\fМылтык атып, жаа тартып,\nЭсенкан буйрук кылган соң\nКаптаган түмөн кол келди.\nКудай билет өлүштү,\nКудай билет бул жерден\nӨлбөй эсен тартышты!\nЖети асаба туу келди,\nЖер жарылган чуу келди!\nАсманга учуп топурак\nКудай бетин көрсөтпө,\nАскер жүрдү топурап,\nКалың колун көргөндө\nКачып, көчүп бүлүндүк\nКайран жандан түңүлдүк!\nКаарды кытай баштады,\nКытайдын түрүн көргөндө\nМалдан эмес, кырк үйлүү\nЖандан кечип таштады!\nКара курттай сел келди,\nКатыла турган жоо эмес,\nКаптап кеткен эл келди.\nТүпкө чогуу жетет -деп,"
  },
  {
    "id": "690",
    "text": "Кара курттай сел келди,\nКатыла турган жоо эмес,\nКаптап кеткен эл келди.\nТүпкө чогуу жетет -деп,\nТүгөнгөн жандан түңүлдүм.\nЧабышып чама келеби,\nУй түгүндөй капырды\nБасташып адам жеңеби?!\nУрушкан жеңип алабы,\nКара курттай капырга\nКатылган аман калабы?!\nАяш атаң Акбалтай,\nКуп жолдошуң Кутубий\nАлтайды манжуу ашты эле,\nЖамгыр кылып, жаа тартып,\nМөндүр кылып ок атып,\nТемир аркан торчону\nТегеректеп кетти эле,\nТегиз канжар колчону.\nАйза сайып, Балтай чаап,\nАлышканын бир көрдүм,\nАралашып эки эрен,\nСалышканын бир көрдүм!\nТопурак жаап, тоз күйүп,\nТолкуп кытай жүрдү эле,\nТолгон балбан кирди эле.\nКымбат Балтай өлдү -деп,\nУшу кезде ой кылам,\nАл экөөнү кайсаса\nТез каптап бизге жетет -деп,\n\fТеги жандан түңүлдүм,\nТегеректеп кетет -деп,\nКумурсканы көр, селди көр,\nКутубийге асылып,\nКурчап кеткен элди көр!\nТүбүнө чогуу жетти -деп,\nКутман эле Кутубий\nБашын кесип кетти -деп,\nКутубийден түңүлдүм! -"
  },
  {
    "id": "691",
    "text": "Түбүнө чогуу жетти -деп,\nКутман эле Кутубий\nБашын кесип кетти -деп,\nКутубийден түңүлдүм! -\nДеп, ошентип Акбалтай,\nКуту экөөнүн маанисин\nБай Жакыптан укту эле.\nБай Жакыптан укканда\nАрсландай чамынып,\nАлдасына жалынып:\n«Белимди бекем бууймун,\nБеттешер болсо бул калмак\nБээжинге чейин кууймун,\nТаштууларын талкалап,\nАлбай кантип калайын.\nТаш-талканын катырып,\nСалбай кантип калайын,\nБир калайман Бээжинге!\nӨлүп калсак окустан,\nДүйнөдөн кетсек кокустан,\nЖаңжалды катуу салайын,\nКыйындарын кыйратып,\nЭкөөнүн канын алайын!\nӨлбөй тирүү жүргөндө\nНе мураска жетейин,\nТүрү суук кара калмакка\nТүгөнүшүп өтөйүн!\nТоручаарды минейин,\nКатылган кара калмакты\nКаканга чейин сүрөйүн!\nКызыккан экен кытайлар\nКыйрашпай кантип калайын,\nКызыккан окшойт бул чочко,\nКызыкканын бөлөйүн,\nКыжылдаган капырды\nКаканга чейин түрөйүн!\nКара курттай Бээжинге\nӨнгөн кытай турбайбы,\nКалың кыргыз көп элди\nКаптап чаап башынан"
  },
  {
    "id": "692",
    "text": "Кара курттай Бээжинге\nӨнгөн кытай турбайбы,\nКалың кыргыз көп элди\nКаптап чаап башынан\nКөнгөн кытай турбайбы.\nӨлбөй-житпей чочкого\nӨнөгүм кантип берейин,\n\fЖайнаган кара кытайга\nЖаңжалдашып көрөйүн!\nКаарыңа тиет калмагың\nКаңгайга чечин сүрөйүн,\nКармаш сонун ал болсо,\nКармалашып көрөйүн!\nАзапты арбын саламын,\nАкбалтай менен Кутуну\nАзыр жетсем мен өзүм\nАжыратып аламын!\nБейили кара кытайды\nБээжинге чейин сүрбөсөм,\nТирүү жүрбөй өлөйүн!\nТирүү басып жүргүчө\nТуулбай туна чөгөйүн!\nБылкылдак куурай бышкыча,\nМыйзам гүлү учкуча,\nМыктап алты ай салышып,\nАйзалашып топ бузуп,\nАжал жетсе окко учуп,\nЖетиктеп белим курчанам,\nЖети милек каптасын,\nЖеке өзүм кол салам!\nТирүү Манас барында\nКыйратып кытай кыралбайт,\nКырк үйлүү кыргыз бул журтту\nКыйратып кытай алалбайт.\nБөлүүчү кытай ал эмес,\nБөлдүрчү Манас мен эмес!\nУрушуп бүлүк саламын,\nКайнап жаткан манжуунун\nЖылкысы эмес, мен Манас\nУйларын тийип аламын!"
  },
  {
    "id": "693",
    "text": "Урушуп бүлүк саламын,\nКайнап жаткан манжуунун\nЖылкысы эмес, мен Манас\nУйларын тийип аламын!\nКаптаганын көрүшөм,\nКачпай туруп урушуп,\nКак ушу жерден өлүшөм!» -\nДеп, ошентип, Манас кан\nКөчүнөн чыкты бөлүнүп,\nКөк жалдык түрү көрүнүп,\nЭш тутканы кырк балбан,\nКызырдуу Манас кабылан\nКытайга салат чоң жаңжал.\nКанча жерден кат алган,\nКабылан ошол, шер да ошол\nЗайыппуруш атанган,\nАйлалуу султан, аты улук -\nАдамдан чыкпайт бул өңдүү\nАдамдан кайра тартпаган,\n\fАжалдан кайта кайтпаган.\nТелегейи тең тууган,\nАртыкча көк жал шер тууган.\nКырк чилтен жолдош колдогон,\nКызыр чалган кургурга\nКыяпат айтар болбогон,\nЖыргал десе күйүнгөн,\nШер экенин мындан бил,\nАжал десе сүйүнгөн.\nАла көөдөн эрендин,\nАй-ааламды буй кылган\nКайсы бирин айталы,\nАйкөл Манас берендин!\nАйзакерден ыктуунун,\nКайсы бирин айталы,\nАй-ааламды буй кылган,\nШер жараткан мыктуунун!\nАтасы Жакып байына\nУгуп алып тардыкты,\nБолжолу жок ардыкты:"
  },
  {
    "id": "694",
    "text": "Шер жараткан мыктуунун!\nАтасы Жакып байына\nУгуп алып тардыкты,\nБолжолу жок ардыкты:\n«Кокуй ата не дейсиң!\nАжал жетсе өлөмүн,\nАлдыңкы кара кытайга\nАлыш кылып көрөмүн!\nКайран жан өлүп жок болбой,\nКырк үйлүү кыргыз элимдин\nКыйындарын кырдырып,\nАлсызын олжо кылдырып,\nТирүү кантип тартамын!\nАйзалашып топ бузам,\nКордукта жаткан журт үчүн\nТагдыр жетсе окко учам!\nӨткөрө жаным барында,\nӨлүп, өчүп кеткиче,\nЧын ажалым жеткиче,\nКөз жумулуп калгыча,\nКүчөгөн кара калмактын\nСөзүнө кантип көнөйүн,\nКолумдагы кырк түтүн\nОйрондошуп салышпай,\nОлжого кантип берейин!\nУлугуна, канына,\nКумурскадай кайнаган\nКалың кытай баарына,\nКырк үйлүү кыргыз аз элди\nОлжого кантип берейин!\nКокуй, ата, не дейсиң.\nБул сөзүңдү ким угат!\n\fАйдалганда Алтайга\nЖерсинип калган экенсиң,\nКара калмак, манжууну\nЭлсинип калган экенсиң.\nБул Алтайга турганда\nНе мураска жетебиз?\nТирүүлөй моюн бургуча,\nКара калмак, манжуунун"
  },
  {
    "id": "695",
    "text": "Бул Алтайга турганда\nНе мураска жетебиз?\nТирүүлөй моюн бургуча,\nКара калмак, манжуунун\nЗордугун көрүп тургуча\nКыргын болуп өлөлү!\nКызыккан экен калмактар,\nКыйрашты кызык көрөйүн,\nЧамам келсе чапчышып,\nЧалкалап уруш салайын,\nЧалдырып койсо Акбалтай,\nКөбүнчө өлсө Кутубий,\nКургунду мыкты салайын,\nКолго түшсө экөөнү\nБээжинге чейин урушуп,\nАжыратып алайын!\nКаптаса кара манжууга\nБет алышып турушуп,\nМылтык атып, жаа тартып,\nБеттешип кыйла урушуп,\nМээнетти бекем салайын,\nБек заарын төккөн кытайга\nБет алыша барайын,\nУрушарым Каканчын\nУрушпай кантип калайын! -\nДеп, ошентип, кабылан\nКөрсө көңүл бөлүнүп,\nКөп сөздү айтып Жакыпка:\n«Кокуй ата, не дейсиң,\nАкылың жок, кебиң жок,\nОңбой калган экенсиң.\nАмызың качып, ар кетип,\nБолбой калган экенсиң,\nКыргызды кытай алганда,\nОрдоңду бузуп талкалап,\nОлжо кылып калганда,\nКыз-катының талкалап,\nОйрон кылып салганда\nОшондо коркуп бай Жакып,\nБолбой калган экенсиң."
  },
  {
    "id": "696",
    "text": "Кыз-катының талкалап,\nОйрон кылып салганда\nОшондо коркуп бай Жакып,\nБолбой калган экенсиң.\nАла-Тоодон айдалып,\nАла-Тоодон көчүпсүң,\nТирүү калбай Акбалтай\nТак ошондо өчүпсүң!\n\fАйтканыңа күйүндүм,\nБай атам, сенден түңүлдүм.\nЭр адам жоодон өлбөйбү.\nКалгандар күнүн көрбөйбү!\nКара курттай капырга,\nКаруусу толук баатырга\nКачырып согуш саламын,\nКачпай алты ай чыр баштап,\nКырк үйлүү шордуу элимди\nАжыратып аламын!\nКатылганын соёмун,\nКадыр Алда колдосо\nТентип келген эл үчүн\nТегеле курман боломун.\nТазаларын кармаймын,\nТалаада кызык сайышып,\nКыйындарын жалмаймын.\nКызыккан кытай бул журтка\nКыргынды кымбат салууга,\nАзган-тозгон аз элди\nАжыратып алууга,\nЖазайыл огу жаңылып,\nТагдыр жетсе өлүүгө,\nЧогулган кара манжууга\nСогуш кыла берүүгө.\nАч арсландай көз жайнап,\nӨөдө-төмөн карабай,\nӨткүр экен эр Манас\nӨлүмдөн жанын аябай,\nӨөдө-төмөн ойлобой,\nБалбан да экен, шер да экен\nБул дүйнөгө жаралган"
  },
  {
    "id": "697",
    "text": "Өлүмдөн жанын аябай,\nӨөдө-төмөн ойлобой,\nБалбан да экен, шер да экен\nБул дүйнөгө жаралган\nАртык тууган эр экен.\nЖакып кандан кеп угуп,\nАкбалтай, Кутубийине\nАркы калмак чогулуп,\nАлып койду деп угуп,\nАстындагы Торучаар\nОлбуй-солбуй камчы уруп,\nОң-тетири теминип,\nОк жетпеген ат минип,\nАйза өтпөгөн тон кийип,\nКадыр Алда буюрса\nКагышты катуу салууга,\nКара жанын аябай\nКан Балтай менен Кутубий\nАжыратып алууга\nОюна келди көк жалың.\n\fАлман сууга жетүүгө,\nКурган эки жан үчүн\nКурдашы Манас токтобойт,\nКурман болуп кетүүгө.\nТүгөнгөн сайын түтөгөн\nТүптүү Манас шер ошол,\nӨлгөн сайын өөрчүгөн\nӨткүр Манас эр ошол.\nАркада көк жал жалы бар,\nСерпишип менде жеңе албайт,\nКан ичме тууган абыдан.\nКырк үйлүү кыргыз журтуна\nКаарданып бакырып,\nКанкор Манас чакырып:\n«Кордукта бурут сен элең,\nКыжылдаган капырдан\nАжыратып алсын -деп,\nКалайманды салсын -деп,\nЖаралган Манас мен элем.\nКармашарым Каканчын,"
  },
  {
    "id": "698",
    "text": "Ажыратып алсын -деп,\nКалайманды салсын -деп,\nЖаралган Манас мен элем.\nКармашарым Каканчын,\nКатуулап үркүп, шашпай көч,\nБелестин суусун сүзбөй көч,\nБеренди кудай сакта - деп,\nКүдөрүң менден үзбөй көч!\nАлтай көчүп, жүрүп кет,\nКара калмак, манжуудан\nӨлүү-тирүү болобу,\nӨкүлдөгөн султандын\nКабарын анык билип кет!\nӨлүп калсам кокустан\nКайран элим, сен үчүн\nБек жерге конуп, токтоп кет,\nБерен Манас өлдү - деп,\nКароолду катуу коюп сен\nКейип, ыйлап жоктоп кет,\nӨлүп калсам кокустан\nСан кара малың чачып кет,\nКара курттай капырга\nКармашарга айлаң жок,\nКайран, калкым качып кет!\nКайран, журтум, сен үчүн\nАдырга бойлой кономун,\nАйныбай алты ай салышып,\nАнан курман боломун!\nКүчкө салган кытайга\nКүрпүлдөшө барармын,\nКүчөп кетсе чочкого\nӨлбөй-житпей курган жан\n\fҮч ай согуш салармын!\nКүчөгөн кара калмактын\nКүрдөлүү жаным барында\nБир айласын табармын!\nКүчөп келсе калмакка\nКүркүрөп айза сунушам,"
  },
  {
    "id": "699",
    "text": "Күрдөлүү жаным барында\nБир айласын табармын!\nКүчөп келсе калмакка\nКүркүрөп айза сунушам,\nКүндөп-түндөп тынч албай\nКүнүгө тынбай урушам.\nЭрдикти эпсиз кылбасам,\nЭпсиз кара калмактын\nЭңишине чыдап турбасам,\nТирүү жүрбөй өлөйүн,\nТуулбай туна чөгөйүн!»\nЖуртуна айтып мындай кеп,\nКабылан Манас, канкор шер,\nЭки колдон күч чыкты,\nЭки беттин ортосу\nБеш байпактык түк чыкты.\nКаарданып жайнады,\nКызыр чалган тынардын\nКан ичмеси кармады.\nКара жанды аябай\nКан ичмеси бек кармап,\nКаарды катуу баштады.\n«Буйрук алган калмакка\nКез келип өзүм барайын,\nКечилдин каны чочкого\nКезенип уруш салайын,\nӨткөн-кеткен кегимди\nӨргүлтүп мыкты алайын!» -\nДеп, ошентип, канкор шер\nКаарданып толгонуп,\nТурбай эриң комдонуп,\nБерендин жайы ушундай\nБереленип белсенип,\nОйрондун жайы ушундай\nОпол-тоодой теңселип,\nКармашканы Каканчын\nКачырып кыргын салам -деп,\nКара кытай, манжууга\nБет алышып калам -деп,\nЖурт ишенип тилекке,"
  },
  {
    "id": "700",
    "text": "Качырып кыргын салам -деп,\nКара кытай, манжууга\nБет алышып калам -деп,\nЖурт ишенип тилекке,\nОмуроого тартканы\nОк өтпөс соот, күрөөкө.\nӨлүмдөн кайта тартпаган,\nАжалдан кайта качпаган,\nАрсландын өзү ошол,\nКагышкан кара кытайга\n\fКармашты кылган жер ошол.\nТобокелчи кайран шер\nТоктобой белди курчанып,\nТоручаар санга бир салып,\nСыр найзаны колго алып,\nКөрсө көңүл бөлүнүп,\nОк өтпөгөн кынама\nОмуроодо көрүнүп,\nБалбандыгы башкача,\nБаатырдын жайы ушундай\nБаары жандан бир башка,\nКачырган аман калбаган\nКан ичип жүргөн көйкашка.\nБеттешип менде жетпеген,\nБерендин жайы ушундай.\nБет алган тирүү кетпеген,\nБерендиги белгилүү,\nКатылган аман калбаган,\nОн сегиз миң ааламда\nОён Манас канкорго\nУкурук кайрар калбаган.\nБет алып кирип беттешип,\nМенде азар салбаган.\nТелегейи тең ошол,\nШай колдогон шер ошол.\nТаалайы башка, заары күч,\nШер экенин мындан бил,\nСерпишкенди кылат түз!\nКөк жалдык түрү көрүнүп,"
  },
  {
    "id": "701",
    "text": "Таалайы башка, заары күч,\nШер экенин мындан бил,\nСерпишкенди кылат түз!\nКөк жалдык түрү көрүнүп,\nКалың кытай көп жоого\nКанкоруң чыкты бөлүнүп,\nЭрениң кайдан аянып,\nЭэрчиткени кырк бала\nЭми жетти көк жалың\nАлтайдын кара тоосун таянып,\nТүгөнгөн тоонун урчукка,\nДүмүрөйгөн тумшукка\nТаянып Манас жеткенде,\nМаңдай жагы капчалча,\nКапчалчадан бакырып,\nБая, кайран Балтай, Кутубий\nБакырыгы таш жарып,\n«Манастап» ураан чакырып,\nАйланса болот кудайга\nӨлдүбү десе тирүү экен,\nӨлбөгөн жандын бири экен.\nКечээ, арадан кез болгондо\nАтасы Жакып кеп айткан:\n\f«Акбалтай менен Кутубий\nДүйнөдөн кетти» - деп айткан.\nАкбалтайдын кеби эле,\nТемир аркан капырдын\nТоруна түштү деди эле,\nКара кытай, манжуунун,\nОруна түштү деди эле,\nКара калмак Жолойдун\nКолуна түштү деди эле.\nАман эле жүргөн табы экен,\nАлдам берген чагы экен!\nМанаска жакын келгенде\nКайран Балтай ошондо\nБадана кийип балкылдап,\nМинген аты Кулагер"
  },
  {
    "id": "702",
    "text": "Манаска жакын келгенде\nКайран Балтай ошондо\nБадана кийип балкылдап,\nМинген аты Кулагер\nАк сакалы жаркылдап,\nАк шумкардай баркылдап:\n«Кара калмак, көп манжуу\nАлыш кылдым жаманбы,\nОн эки бирге кол берген,\nОй, шерим, Манас аманбы?!\nКабылан, Манас, кебимди ук!\nКыяматтын кыстоосун,\nКөрбөй келдим көрдүңбү?\nКыжылдаган кытайга,\nКырк эки жолу сайышып\nӨлбөй келдим көрдүңбү?\nКазылган калың орду көр,\nКайнатылуу шорду көр,\nДүркүн-дүркүн эл келди,\nЭэ, кулунум, эр Манас,\nКаптап кеткен сел келди!\nЭкөөбүз эмес, кулунум,\nАаламга татыр эл келди!\nЖайнап мерген келгени,\nЖазбай атчу эрени,\nТопурак учуп кылкылдап,\nТолду кытай былкылдап,\nБайлоодо жаткан дөө келди,\nБаарысы катар жөө келди,\nБалбандын түрү башкача,\nБаарысы кыйын көйкашка\nБалакет салды бу башка.\nКалмактардын Жолою\nКаптап балаа саларда,\nМанжуулардын Эзкара\nЭми байлап аларда,\nБалбандары башкача,\n\fКаптап чогуу жеткенде,\nКутман жолдош Кутубий"
  },
  {
    "id": "703",
    "text": "Эми байлап аларда,\nБалбандары башкача,\n\fКаптап чогуу жеткенде,\nКутман жолдош Кутубий\nКургурум, сенин жөкөрүң,\nКыйын белин курчанды.\nКытайды жарып, кол салып,\nИйлең, Шийлең балбанын\nЭкөөнү катар сайганы.\nӨлгөн жаным тиргизип,\nЖан жолдошум Кутубий\nАжыратып алганы.\nБул Кутубий болбосо,\nКудай бетин көрсөтпө,\nЖалынсам укпай сөзүмдү,\nДаңгытына сүйрөтүп,\nЖармак болгон өзүмдү!\nМекчейтмек болгон белимди,\nБайлап алып токмоктоп,\nКөрсөтөт эле Бээжинди.\nАйзасы тийип боорума\nАйдарлуу кармап аларда,\nАйлансам болот кудайга,\nКутубий калды сообума,\nМанасым сендей балага,\nБалтай кан абаң садага!\nКарааным Куту болбосо,\nТүгөтмөк болгон жообумду,\nТүз кылмак эле өзүмдү!\nКылычтап чачып канымды,\nКызыталак кытайың\nКыймак эле жанымды!\nТүрү суук кытай эл экен,\nТүп каны угуп атагың\nБизди, түгөтө турган кези экен.\nЭэ, кулунум, Манас кан,\nКытай түмөн, биз жалгыз,\nКыйраша турган айла жок,\nБел байлаган белиң жок,"
  },
  {
    "id": "704",
    "text": "Ээ, кулунум, Манас кан,\nКытай түмөн, биз жалгыз,\nКыйраша турган айла жок,\nБел байлаган белиң жок,\nБекип жаткан жериң жок,\nБүгүн көргөн, эртең жок,\nЧалкар көлдөй кытайга\nЧалышкан менен айла жок.\nКытай милек, биз жалгыз\nКылган барбы кудайга,\nКаптаса кытай чөп экен,\nКара кытай, манжуулар\nКумурскадан мол экен!\nКечилдерин керсейтип,\nКеришке чыккан кези экен,\n\fЧамасы келсе бул капыр\nЧалганы жүргөн табы экен!\nАкылдуу Жолой баатырга,\nАлышып алың жетеби\nЧалкар көлдөй капырга!\nАша берсе түгөнгүс,\nАйры белес, белди көр,\nКырган сайын күчөгөн\nКымбатым, Манас, кебимди ук,\nКырк уруу кытай элди көр!\nБозоруп борчук көрүнгөн,\nБоз адырмак Дыңшаны\nБолжоп ашар тоо эмес,\nБолжолсуз долу кытайды\nЭр эңкейтер жоо эмес!\nТүгөнгөн сайын түтөгөн,\nТүбүнөн кайра күчөгөн\nТүгөнгүс кытай эл экен,\nАдам жеңип албаптыр,\nОшону үчүн кытайды\nКаканчын кытай дээр экен!\nКармашып адам албаптыр,\nКаран калган Каканга"
  },
  {
    "id": "705",
    "text": "Ошону үчүн кытайды\nКаканчын кытай дээр экен!\nКармашып адам албаптыр,\nКаран калган Каканга\nКармашкан аман калбаптыр.\nНур төгүлгөн Бээжинге\nУулум, Манас, угуп ал,\nУрушпай эсен кетели,\nТүгөнбөс элге катылып,\nКокуй, балам, кебим ук\nНе мураска жетели!\nКаканчындын калкына\nКатылышып нетели!\nКармашып менде жеңеби,\nКаран күн, уулум, кетели!\nУй түгүндөй капырга\nКумурскадай жайнаган\nКаканчындын калкы бар,\nКатылганды куткарбай\nКанын ичмей салты бар.\nУлугу буйрук кылганда\nБайлап сени алууга\nБалбаны келген каркыбар!\nӨйүз-бүйүз турушсак,\nМылтык атып, жаа тартып\nКарсылдашып урушсак!\nЖаанын огу чыркырап,\nТийген жерлер быркырап,\nКан төгүлсө шыркырап,\n\fУпат болуп окко учсак\nУшунуң сонун иш эмес,\nЭч ким тийбес Бээжинге\nТеңеле турган киши эмес.\nАйтканым макул билип ал,\nАла көөдөн бала элең,\nАрсланым, Манас, тилимди ал!\nАламан уруш кылганда\nАйза сайып, жаа тартып,\nАйгайлашып турганда\nКүндө күчөп сайышсак,"
  },
  {
    "id": "706",
    "text": "Аламан уруш кылганда\nАйза сайып, жаа тартып,\nАйгайлашып турганда\nКүндө күчөп сайышсак,\nАйбанат билбей, эр өлүп,\nАйгайлашып турушсак\nӨрдөн чыга бергенге\nАла-Тоодой жерим жок,\nАйгайлашып сайышсак,\nТүгөнүшүп калышсак\nҮзөңгүдөн бут тайып,\nЭэрден көчүк кылтайып,\nКагышты катуу салуучу,\nАйла кетип баратса\nАжыратып алуучу,\nКийгени киштен кара бөрк,\nЖоо бөрүсү кара көк,\nЖалгыздыгың сында жок,\nЖабыла жолдош болуучу\nКыргыздын журту мында жок!\nАйтканым ушул билип ал,\nКырк түтүндүн бели элең,\nМаңдайдагы сен элең.\nТилимди алсаң, Манас кан,\nАлтайдын бери жак бетинде,\nСары-Талаанын четинде,\nКукулдаган кузгун жок,\nКакылдап учкан карга жок,\nЧымчып жээр чөбү жок,\nЧык этип ууртар суусу жок,\nАлты күн андан тозолук,\nКыйрашты кызык салалык!\nМылтык атып, жаа тартып,\nКысыкты тосуп турушуп,\nКыйла күн анда урушуп,\nМуңдуу эл ары кеткен соң,\nКордук көргөн кырк үйлүү\nАры таман өткөн соң\nКутулуп бул эл кеткиче,"
  },
  {
    "id": "707",
    "text": "Муңдуу эл ары кеткен соң,\nКордук көргөн кырк үйлүү\nАры таман өткөн соң\nКутулуп бул эл кеткиче,\nКичи-Жылдыз, Чоң-Жылдыз\nКырк үйлүү боо жеткиче,\n\fЭл кутулуп кеткиче\nИт урушун салалы,\nБалам, Манас, тилимди ал.\nАманат жанды багалы!\nАл Жылдыздан өткөн соң,\nТүзү токой, тоосу кар,\nАла-Тоонун башы бар,\nЖети атаңды тууган жер,\nЭнең киндик бууган жер,\nКутман болуп калган жер.\nБекине консок бел ошол,\nТаянган жерге барганда\nТалыкпайбыз уруштан,\nМураска калган ошондо\nАзган-тозгон эл ошол!» -\nАкбалтай мындай деген соң,\nАйкырыгы таш жарып,\nКыйкырыгы баш жарып,\nКаалгадай кашка тиш,\nКалайыктан башка тиш\nКашкая чыга калды эми,\nКанга тойбос кабылан\nКаарды мыктап салды эми.\nБузукту Манас баштады,\nБулкунганда көк жалың\nТоо солкулдай таштады:\n«Он экиге келгиче\nАзып-тентип кор болуп,\nАлтайда көрдүм күнүмдү.\nЭрешен тартып, эр болдум,\nЭр уулу менен тең болдум\nЭми албайм, Балтай, тилиңди!\nАлыш кылып урушуп,"
  },
  {
    "id": "708",
    "text": "Эрешен тартып, эр болдум,\nЭр уулу менен тең болдум\nЭми албайм, Балтай, тилиңди!\nАлыш кылып урушуп,\nАйза кармап топ бузам,\nАлса кудай жан мына,\nАжал жетсе окко учам!\nТирүү жүрбөй өлөмүн,\nӨлүп кетпей бул жерден\nУялбай качып дардактап,\nУккан менен көргөнгө,\nБилген менен туйганга\nКытайдан Манас качты - деп,\nӨрттөнүп кеткен ал бурут\nӨз дүйнөсүн чачты -деп,\nӨсөк кылса кылым эл,\nКантип жооп беремин?!\nКачып кетсем окустан,\nКырк үйлүү кыргыз бул элди\n\fКытай басып артынан\nКырылып кетсе кокустан,\nИттигим чогуу билбейби,\nТаңда макшар күнүндө,\nӨлүп калган кайран журт\nКара эшек кылып минбейби!\nТоконаалат чубалып,\nНе мураска жетейин,\nБул журт кырк үйлүү эл үчүн\nМен курман болуп кетейин!\nКокуй, Балтай, не дейсиң?!\nДалайыңды билчү элем,\nКырк үйлүүдөн, Балтай абам,\nДаанышман деп жүрчү элем!\nБул Алтайга келгени,\nКара калмак, манжууга\nЖылыга бажы бергени,\nСуук бороонго кабылып,\nОңбой калган экенсиң,"
  },
  {
    "id": "709",
    "text": "Кара калмак, манжууга\nЖылыга бажы бергени,\nСуук бороонго кабылып,\nОңбой калган экенсиң,\nОйлогон ишиң түгөнүп,\nОй, абаке, кан Балтай\nБолбой калган экенсиң!\nӨлбөй-житпей кытайга\nӨнөгүм кантип берейин,\nӨзү тийген манжууга\nБаш кесишип көрөйүн\nКокуй, Балтай, не дейсиң?\nИт урушун кылганда\nКачты Манас дебейби,\nСары изине чөп салып,\nСаргара кууп кытайлар\nМаминтип жүрүп жебейби!\nКоркконуңду билбейби,\nАртыңдан түшсө ыймансыз\nМекеге чейин сүрбөйбү!\nТуш-тушуңдан ашпайбы,\nСан караңды чачпайбы\nКанкор бурут качты -деп,\nКерикке бутун артпайбы,\nКеринейин тартпайбы,\nБулаңды булап албайбы,\nБузукту кытай салбайбы!\nКокуй, Балтай, не дейсиң,\nНаалат Балтай не дейсиң?\nБул кебиңди ит уксун,\nАшуусу бийик тоо уксун,\nАгыны катуу суу уксун,\nКазган кара көр уксун,\n\fАндан бөлөк ким уксун!\nАлда чийип койгонду\nКөрбөй кантип кетемин,\nЭрдигим эпсиз билгизбей,\nЭлимди ээн жүргүзбөй,\nЭнеси талак капырдан"
  },
  {
    "id": "710",
    "text": "Көрбөй кантип кетемин,\nЭрдигим эпсиз билгизбей,\nЭлимди ээн жүргүзбөй,\nЭнеси талак капырдан\nЭнтелеп кантип качайын,\nКадыр Алда колдосо\nКармалаша жатайын!\nКайран башым барында\nКалдайдан кантип коркоюн,\nКызырдуу башым барында\nКытайдан кантип качайын,\nКызыккан экен Эсенкан\nКырылыша жатайын!\nКалдайдын бирөө «чү» коюп,\nКанына кабар бербейби,\nКалп эле мактап коюпсуз,\nКачып кетти дебейби.\nТолгонуш тоонун кезеңин\nАшып кетти дебейби,\nТолуп жаткан сан кара\nЧачып кетти дебейби,\nТолгонуп айза саялбай,\nТоодой болгон чоң бурут\nШашып кетти дебейби!\nУшак түшсө Бэжинге,\nКаканчындын элине\nКытайдын күнү туубайбы,\nСапырылып бул чочко\nМекеге чейин куубайбы!\nАкыйнегин айтпайбы,\nКажылдаган капырлар\nКалгандардын баарысын\nЧаап алып кайра тартпайбы!»\nАчуусу келип кабылан\nКаарды катуу баштады,\nКармашкан кытай эл эмес,\nАйтып турган Балтайды\nСоруп ийе таштады.\nМуну укканда Акбалтай\nБилегинен сап кетти,"
  },
  {
    "id": "711",
    "text": "Айтып турган Балтайды\nСоруп ийе таштады.\nМуну укканда Акбалтай\nБилегинен сап кетти,\nЖүрөгүнөн кап кетти,\nКайран Балтай канетет,\nАйтып коюп ал кепти,\nКөзү кетти алактап,\nБуту кетти салактап.\nКаары катуу кабылан\n\fКүр-күр этип күйүндү,\nКарап туруп Акбалтай\nАманат жандан түңүлдү.\nКадыр Алда кудурет,\nМанасты аман койсун - деп.\nКүүлөнүп көк жал кеп айтып:\n«Манас, Манас болгонум,\nКызыталак кытайга\nКаарды канча баштадым,\nКаранкүн, аба, ойлочу,\nМындан мурун кытайдын\nКанчасын кырып таштадым!\nАба, Балтай, не дейсиң,\nАлчайып атка мингени,\nАйкырып жоого тийгени\nКара кытай, манжууга\nОн эки жашка келгиче\nКейишти канча баштадым,\nӨкүмүн кытай кылганда,\nӨткөрө зордук кылганда,\nКагышты каалап турганда\nБузукту мурун салгамын,\nКечилин кармап алгамын.\nКармап алып ошондо\nКекесин кесип салгамын,\nКана, менин өлгөнүм?\nКечээ, Балтай, сен барсың,\nОрдо үстүндө чыр салдым,\nАлтынын тартып бир алдым."
  },
  {
    "id": "712",
    "text": "Кана, менин өлгөнүм?\nКечээ, Балтай, сен барсың,\nОрдо үстүндө чыр салдым,\nАлтынын тартып бир алдым.\nКара жакка калдайтып,\nАт салышып туруштум,\nАлтымыш күнү уруштум,\nКана, менин өлгөнүм,\nКана, маа ажал келгени?!\nКочкуларын коройтуп,\nЭлчилерин соройтуп,\nЭчен кызык кылгамын,\nЭчендерин кыргамын.\nКан ичип жүрүп катыктым\nКайнап жаткан кытайга\nКанкор бурут атыктым.\nТагдыр жетсе өлөмүн\nТагдыр жетпей, күн бүтпөй\nЗордукка кантип көнөйүн.\nКылымдын эри курган жан,\nКытай каптап келди -деп,\nАкылдан кантип шашамын,\nАба, Балтай, кабылан,\n\fДардактап кантип качамын!\nКаптап кетсе Каканга\nКармалаша көрөмүн!\nАлчайып атка минемин,\nКайнап жаткан кытайга\nКачырып жеке тиемин!\nЖетик белим курчанам,\nЖер жайнаган кытайга\nЖеке аралап кол салам!\nКайнап жаткан кытайды,\nКатылган калмак, манжууну\nКатуу тийди жиниме\nКаканга чейин сүрбөсөм,\nБек кызыккан кытайды\nБээжинге айдап сүрөмүн!\nӨлбөгөндөн калышам,"
  },
  {
    "id": "713",
    "text": "Каканга чейин сүрбөсөм,\nБек кызыккан кытайды\nБээжинге айдап сүрөмүн!\nӨлбөгөндөн калышам,\nКайнап жаткан капырга\nКачпай жеке салышам!\nАкбалтай баатыр абаке,\nКөчүңө шашпай кете бер,\nШашпай көчүп жүрүп ал,\nБерен Манас уулуңдан\nБеш айдан кийин кабар ал!\nБешинчи айдан мен калсам\nСан кара малың чачып кет\nСайыштан Манас өлдү - деп,\nАсты-астыңдан качып кет,\nКүзгүнүн шаарын сүзүп кет,\nБешинчи айдан мен калсам.\nБерен Манас өлдү -деп,\nКүдөрүң менден үзүп кет!\nЭэр белдей белестен\nЭңкейе көчүп токтоп кет,\nЭш кылган Манас өлдү - деп,\nЭңгиреп, ыйлап жоктоп кет!\nАжал жетсе өлөрмүн,\nА дүйнө жүзүн көрөрмүн.\nАжал жетпей, күн бүтпөй,\nАман турса кайран баш\nКайнаган кытай капырга\nКарчалышып көрөрмүн!\nКүчөп келген калмакка\nКүрөшпөй кантип коёмун!\nКеришип жүрүп кек албай,\nКантип тирүү боломун!\nТозок түрдүү кытайдын\nТополоңун билбесем,\nТолуп жаткан манжууга\n\fТополоң уруш салбасам,\nТирүү жүрбөй өлөйүн,"
  },
  {
    "id": "714",
    "text": "Тополоңун билбесем,\nТолуп жаткан манжууга\n\fТополоң уруш салбасам,\nТирүү жүрбөй өлөйүн,\nЭңкейип аа бергиче,\nТуулбай туна чөгөйүн!»\nТаалайы артык жаралган\nШай колдогон шер Манас,\nКарап чыдап туралбай\nКайнап жини кармады,\nЭки жаагы шакылдап,\nЭрдин кесе чайнады,\nКалдайдын жолун бек бүтөп,\nКанкоруң карап турганда\n«Манас жалгыз, кытай миң,\nБала кандай болот?» - деп,\nКапаланып Акбалтай\nКаңырыгы бек түтөп.\nБашынан баатыр Балтай атанып,\nКордукта жүргөн Акбалтай\nИтелгидей кайран көз\nИрмебестен жаш алып,\nАлып кетип, кеп сурап,\nАйласы кетип Акбалтай,\nЖашып турду коңгурап:\n«Белгилүү эле, бел эле,\nМендеден артык туулган\nБерен Манас кабылан\nМендеден башка шер эле.\nМенде - деп, кудай жаратсаң\nМанасты аман сактай көр!\nЖан - деп, кудай жаратсаң,\nКапырды үстүн кылбагын!\nАз кана кыргыз эл элек,\nАйкөлдү бердиң чекеге,\nАжыратып кыргыздан\nАрада өлүм кылбагын!\nЖурт көрүүчү заман кыл,\nЖан - деп, кудай жаратсаң"
  },
  {
    "id": "715",
    "text": "Ажыратып кыргыздан\nАрада өлүм кылбагын!\nЖурт көрүүчү заман кыл,\nЖан - деп, кудай жаратсаң\nКөк жалымды аман кыл!\nАйдалып качып келгенде\nАрслан, Манас, берекем,\nАлтайга келип туулду.\nКордуктан бул журт күйөбүз,\nАзган-тозгон бакыр эл\nКаралды Манас көк жалды\nКараан кылып жүрөбүз!\nЖабыла кирген манжууга\nКулунум, Манас, жалгызым\nЖапааны жалгыз баштадың.\n\fАжал жетип, күн бүтүп,\nӨлүп калсаң калмактан\nАзып келген кырк үйлүү\nАйылыңды каран таштадың!\nАман болсо Манасым\nМураска биздер жетебиз,\nОтор-отор оюнчук\nОйноп көчүп кетербиз!\nКалмактын баарын тамам кыл,\nКадыр Алда жасаган,\nКанкорду кудай аман кыл!\nБереним, Манас, көк жалым,\nБешке жашың келгенде\nБереги журтка туу болдуң!\nСегизге жашың келгенде\nКырк бала жыйып топтодуң!\nТогуз жашка келгенде\nКара калмак, манжуунун\nБалдарын жыйып оттодуң!\nОнго жашың келгенде\nОрчун бүлүк баштадың,\nОн экиге келгенде\nОрдо бузуп, олжо алдың,\nБарбайып атка мингенде"
  },
  {
    "id": "716",
    "text": "Орчун бүлүк баштадың,\nОн экиге келгенде\nОрдо бузуп, олжо алдың,\nБарбайып атка мингенде\nОрчун журтка кол салдың!\nМаңдайга туулуп чоңойгон\nМанас кан сендей баатыр жок,\nКытай каптап калганда\nСага караан болуучу\nКыргыздын журту мында жок.\nБелгилеп качар белиң жок,\nБет алышып кытайга\nӨзүңө караан болорго\nӨзүң теңгээл эриң жок!\nЭңкейип минер ээриң жок,\nЭңкейип кетсең кокустан\nЭш кармаарга жээниң жок!\nКөк жалдыгың сында жок,\nКөп урушсаң кытайга\nКөрүнөө караан болуучу\nКыргыздын журту мында жок!\nЖалгыз ат баспас кыядан,\nЖараткан өзүң колдочу,\nМанасым жалгыз эле уядан.\nАй караңгы бүркөлсө\nТүн эмне болучу?\nЧалдырып салсаң кытайга\nАз гана кыргыз элиңдин\n\fКүнү эмне болучу?\nЧамасы кыйын кытайга\nЧалдырып ийсең жаманат,\nЧаманы кудай бере көр,\nЖалгыз туума көк жалым\nБир кудайга аманат!»\nАлакан жайып Акбалтай\nКөңүлү кетип бөлүнүп,\nКайнап жаткан капырга\nКөк жалым жеке калды - деп,\nКөзүнүн жашы төгүлүп,"
  },
  {
    "id": "717",
    "text": "Көңүлү кетип бөлүнүп,\nКайнап жаткан капырга\nКөк жалым жеке калды - деп,\nКөзүнүн жашы төгүлүп,\nАсмандан Алданын күнү бүркөлүп,\nАкбалтайдын башына\nАлтымыш санаа бир келип!\n«Оомийин!» - деп, кол жайып,\nТулпардын оозун бурушту,\nАжырашып кетчүдөй\nТуу кармаган Манаска\nКол кармашып турушту.\nКолун кармап кабыштап,\nЖаратканга табыштап,\nАкбалтай кайра кайрылды,\nКеткен көчкө барышка,\nБаатырың турду ал жерге\nКытайга кыргын салышка.\nАлты шердин кенжеси,\nАлданын сүйгөн мендеси,\nТоручаар оозун бурду эми,\nКырк чилтен, Кутубийин\nКыраан Манас ошону\nКубат кылып турду эми.\nКалың жоону көргөндө\nЭэленип Манас булкунуп,\nЭри өлгөндөй жулкунуп,\nЭки жагын каранып,\nЭэленип турган туйгунуң\nАч арсландай жаланып,\nКаардантып булкунтуп,\nКараан болгон Кутубий\nКармап турду ошондо\nКабыланды жулкунтуп,\nЭэрчигени кырк бала,\nКөк жалыңдын жолдошу,\nЭң кыйыны Кутубий.\nБерениң турса белесте,\nТүгөнгөн тоонун урчукта,"
  },
  {
    "id": "718",
    "text": "Көк жалыңдын жолдошу,\nЭң кыйыны Кутубий.\nБерениң турса белесте,\nТүгөнгөн тоонун урчукта,\nДүмүрөйгөн тумшукта\nЖер айрылып, чаң чыгып,\n\fТуу түбүндө көп колдун\nДоошунан жан чыгып.\nКалың колун жылдырып,\nСурнай кулак тундуруп,\nМанжуулардын Эзкара\nКаны чыгып келатат,\nКалмактардын кан Жолой\nДагы чыгып келатат,\nКара жагал Бороончу\nОшо чыгып келатат.\nКерик минген Дөөдүр алп\nКолдун артын токмоктоп,\nАйдап чыгып келатат.\nБурулуп учуп топурак,\nБурулбай сан кол топурап,\nЧоң Алтайдын бөксөдө\nАйдап чыгып келатат,\nЖээк тартып кылкылдап,\nЖергелешип былкылдап,\nЖайнап чыгып келатат.\nКылычтан кайра тартпачу\nКыраандары бетинде\nКылдай окшош кийинген\nКыйындары четинде.\nАйбалтай чабар ыктуусу,\nАйзасы кыйын учтуусу,\nКылычы кыйын курчтуусу,\nАйзакерден даңгылы,\nКылыч чапчу камбылы,\nЖаа тартуучу ыктуусу,\nКынсыз кылыч байланган\nЖоонун айласын билген мыктуусу,\nТаш сайынган тазасы,\nКүрмө кийген күчтүүсү,"
  },
  {
    "id": "719",
    "text": "Кынсыз кылыч байланган\nЖоонун айласын билген мыктуусу,\nТаш сайынган тазасы,\nКүрмө кийген күчтүүсү,\nКандыгы журтка дайын кан\nКан Эсенкан алдынан\nЧыккан экен дайындап.\nАтка оюнчу, жөө күлүк\nКазыналык чоң мерген\nАлтындан калкан арылдап,\nАла байрак дарылдап,\nЖазбай аткан мергенден\nКаражой чыгып келатат.\nКаражой журтка дайын кан,\nКызылала кийинип,\nТоту куштун куйругун\nТогуз түрдөп сайынган,\nСурнай колун жылдырып,\n\fКаптаган экен көп кытай\nДобулбас кулак тундуруп,\nБээжинден тандап алп айдап,\nБерендерин жалпы айдап,\nАсман ачык, жер бүркөк\nТопурак учкан чаң болуп,\nМанжуулардан Эзкара\nЭр сынаган ал болуп,\nЖанында Жолой балбан бар.\nАдыр-күдүр мойнокко\nАзыр чыгып Эзкара\nЧоңкүрөң оозун бурду эле,\nКаардуу канкор көк жалды\nЭзкара карап турду эле.\nКапырлардан Эзкара\nАртык сынчы, көзү ачык,\nЭрге сынчы, эң билгич\nАтагын уккан чочуган,\nАжайыптын дубасын\nАдамдан бөлөк окуган,\nӨрттөнгүр жайын сураба -"
  },
  {
    "id": "720",
    "text": "Атагын уккан чочуган,\nАжайыптын дубасын\nАдамдан бөлөк окуган,\nӨрттөнгүр жайын сураба -\nӨтө сынчы, сыйкырчы\nӨткөрө эрдин өзү экен,\nЭри өлгөндөй булкунган\nӨкүм Манас канкордун\nЭлесин көргөн кези экен.\nЭлесин көрүп Эзкара\nЭсинен тана баштады.\nЧоңкүрөңдүн үстүнөн\nЧоңсунуп турган Эзкара\nКулап кете таштады.\nӨлүп кетчү эмедей\nӨңгөчүн тартып алганы.\n«Оо,ботом, Жолой бери келчи,\nМен көргөндү көрдүңбү?\nТетиги туура тарткан чаар атчан,\nКынсыз кылыч байланган,\nКайра жаар булуттай\nКаар бетине айланган,\nДидаары бөлөк, заары күч\nКармаша кетсең Жолоюм,\nКайран жандан күдөр үз!\nБээжинге аты угулган\nМээнет Манас өзү бейм,\nКармаш кылчу канкордун\nКараган кара көзү бейм!\nЭңкейтип жеңер эр эмес,\nБоруму бөлөк эң башка\n\fМенде жеңер шер эмес,\nБерендиги белгилүү.\nБеттеше койчу эр эмес!\nБотом, мен кечээ,\nКалдайдан чыккан чоң улук\nКаканды көрдүм тоорулуп,\nКалдайдын сайган багында,\nКырк эшиктүү Бээжиндин"
  },
  {
    "id": "721",
    "text": "Калдайдан чыккан чоң улук\nКаканды көрдүм тоорулуп,\nКалдайдын сайган багында,\nКырк эшиктүү Бээжиндин\nКарыкандын тагында,\nОо, ботом,\nЧынмачын талын кыйганда\nЧын Бээжин журтун жыйганда,\nАлп менен дөө, баатырын\nТегиз жыйып алганда,\nЧубатууга салганда,\nКарыкандын алдында\nЧоңкүрөң оозун бургамын.\nКайнап жаткан кытайдын\nАлптарын сынап тургамын.\nАжалым жетип өлбөдүм,\nКырк уруу кытай Бээжинден\nАлптан мындай көрбөдүм.\nБаатырдыгы башкача,\nАкыры түбү көрөрсүң\nКаканды бузат көйкашка.\nБекер Манас шер эмес,\nМенде жеңер эр эмес.\nЧарпышсак чама келеби,\nЧабышса моюн береби,\nКызыр чалган Манасты\nКыйшайтып менде алабы,\nКан ичменин өзү экен,\nЭэ, Жолой, катылган аман калабы?\nБалбан да экен, шер да экен,\nКызыталак бул Манас\nКытай эмес байкасам,\nОн сегиз миң ааламга\nДаты келер эр экен.\nКечээ, абабыз Эсенканыбыз\nКаарды катуу салды эле,\nМанасты таап келбейт - деп,\nАярды кырып салды эле.\nКызыталак бул бурут"
  },
  {
    "id": "722",
    "text": "Каарды катуу салды эле,\nМанасты таап келбейт - деп,\nАярды кырып салды эле.\nКызыталак бул бурут\nКыргызга болгон чеп экен,\nАл кылыгын билгенде\nАярдын баарын чаптырган\nАл кылыгы эп экен.\nАла-Тоодой баатырга,\n\fАйбаты суук капырга\nЧыдап балбан барабы,\nЧындашкан аман калабы,\nКатылгандын чыккыдай\nТалкан болуп далдалы,\nКызыталак канкордун\nКарап турчу, Жолоюм,\nБээжинге тиер жаңжалы.\nКапырай, телегейи тең экен,\nШай колдогон шер экен.\nИчин карап отурсам,\nЖер жүзүнөн кең экен,\nБээжинге жаңжал салат -деп,\nСынчылар айткан эп экен,\nКызыталак бурутка\nКыраан Манас кабылан\nКалаалуу коргон чеп экен.\nБир карасам бул бурут\nБир кишидей көрүнөт,\nБир карасам бул бурут\nМиң кишидей көрүнөт.\nКөп дөөнү сынап барганда\nАт бороюн сыдырдым,\nАры жагы Баңбаң-Сазаңшаң\nБары-жогун кыдырдым.\nКазам жетип өлбөдүм,\nУшул өңдүү кыйынды\nЖер жүзүнөн көрбөдүм.\nМен Эзкара болгону,\nСынчы - деп атка конгону,\nМындай жанды билбедим,"
  },
  {
    "id": "723",
    "text": "Жер жүзүнөн көрбөдүм.\nМен Эзкара болгону,\nСынчы - деп атка конгону,\nМындай жанды билбедим,\nМындай жанды туйбадым.\nБул Алтайдын бооруна\nСынчы менен мен келбей,\nКокуй болгон экемин.\nКара көзүм кашайып,\nСокур болгон экенмин.\nАтасы башка бул бурут\nБул Алтайда туулган,\nАман болсоң көрөрсүң,\nБээжинге салат чуулган.\nЭр мүчөсүн мен карап,\nБоконом кетти болкулдап,\nЖүрөгүм кетти солкулдап,\nБилегимден сап кетти,\nЖүрөгүмдөн кап кетти.\nКөрсө курсак кайнаган,\nБушман мында турбайбы!\n\fБээжинге бейпай салуучу,\nДушман мында турбайбы!\nКапырай, сөлөкөтүн, сөөлөтүн\nОо, ботом, Жолой карачы,\nАтка минген келбетин!\nОң далысы кең экен,\nОйронуң чыккан бул бурут\nОйротту бузар шер экен.\nКаарданып Эсенкан\nКапа болуп турду эле,\nКайран Эсенканымдын\nБул билими эп экен.\nСүрү суук бурутту\nСууга салса батабы,\nКаканчындын Бээжинге\nКармашпай карап жатабы!\nЖулкунуп кетсе сур жолборс,\nСөлөкөтүн көрдүңбү,"
  },
  {
    "id": "724",
    "text": "Каканчындын Бээжинге\nКармашпай карап жатабы!\nЖулкунуп кетсе сур жолборс,\nСөлөкөтүн көрдүңбү,\nЖолоюм, мындай жан болбос!\nКара чаар кабылан\nКапталында чамынат,\nЧолок көк жал арслан\nОозун ачып камынат.\nКатылар болсок бул канкор\nБилген чырын кылбайбы,\nКаарына алса бул канкор\nБизди Каканга чейин кырбайбы!\nБулкунса бузук салат го,\nҮйүң күйгөн бул бурут\nКайнап жыткан кытайдын\nКандыгын тартып алат го!\nКабагы бийик, өңү саз,\nКаары башка, заары күч\nАкылман айран таң болуп,\nКалайман болду биздин баш!\nУшу бурут соо эмес,\nӨрттөнбөй коёр эр эмес,\nКокуй, Жолой, көзүңдү ач!\nКыйынды кырып өтөт бейм,\nКыйратып кырып бул журтту\nТүбүнө чогуу жетет бейм!\nЖурттан мындай туйбадым,\nЭлден мындай көрбөдүм,\nЭми Жолой, көзүңдү ач!\nБаатырдыгы башкача,\nБалбандыгы бир канча,\nЭңишип адам алабы,\nЭпсиз шердин өзү экен,\n\fЭңкейтип адам алабы?\nБурутка бүткөн туу экен,\nКаканчылуу Бээжинге\nБашына түшкөн чуу экен!"
  },
  {
    "id": "725",
    "text": "Эңкейтип адам алабы?\nБурутка бүткөн туу экен,\nКаканчылуу Бээжинге\nБашына түшкөн чуу экен!\nБилеги жоон, таш жүрөк\nКайдан чыга калды экен,\nБил мүчөлүү бадирек!\nБолоттон кылган чокморун\nКоройтуп өөдө аштаган,\nКойгулашса сан колго\nКоркуп колтук ачпаган,\nКойгулаша кеткенди\nКоёндой жерге жанчтаган.\nКабагы терең быткылдай,\nКызыталак бул канкор\nКармашканды жуткудай.\nМуруну буткул сеңирдей,\nКызыталак бул бурут\nБулкушканды жегидей.\nБиздин кытай Бээжинди,\nКыйырымды Кызыр чалсачы,\nКыйын экен бул Манас\nКытайда туулуп калсачы!\nБиздин кытай Бээжинде\nТең келүүчү теңи жок\nТеги, буркум, кантейин,\nУшул бурут шайтанга\nТең сайышар эри жок!\nТеңелишсек бул бурут\nТеңселтип айдап имерет,\nТеги, Жолой, сак болчу,\nТобуңду чечип жиберет!\nБелгилүү экен, шер экен,\nМендеден бөлөк көрүнөт.\nОң жагын душман түк чалбайт,\nОйронуң чыккан Манаска\nУкурук кайырар түк калбайт.\nЖолдошу чилтен сексен төрт,\nКызыталак канкордун"
  },
  {
    "id": "726",
    "text": "Ойронуң чыккан Манаска\nУкурук кайырар түк калбайт.\nЖолдошу чилтен сексен төрт,\nКызыталак канкордун\nСерп салган жагы кызыл өрт.\nКармаш кылсак, бул канкор\nКак төбөдөн түшпөсүн,\nКатылганды талкалап,\nКанды суудай ичпесин!\nБерен да экен, шер да экен,\nБет алганды коёбу,\nАрманда болуп өлбөйлү,\nАлышса канга тоёбу?\n\fАкыл ойлоп, иш иштеп,\nАлышпай колду тыйсакчы,\nАлты күлүк ат берип,\nАлакандай кат берип,\nКаканчындын Бээжиндин\nКалың колун жыйсакчы!\nКаптап уруш салсакчы,\nЗыйкырчыны чакырып,\nАнан байлап алсакчы,\nКарап көрчү Манасты\nКазандай кара бөркү бар,\nАаламдын баарысын\nБуй кылуучу эрки бар!»\nАнда Жолой муну айтат,\nАдам билгис шумду айтат:\n«Улугум Эсен жиберди,\nУрушпай кантип кетебиз?\nУрушпай кетсек окустан,\nМанастан коркуп келдиң - деп,\nКан Эсенкан төрөбүз\nКырып салат кокустан.\nМындан башта Эсенкан\nЭпсиз буйрук кылганда\nКаман алп, Дөңгө балбан бар,\nҮйүң күйгөн бурутка\nҮтүрөңдөп көп жандар"
  },
  {
    "id": "727",
    "text": "Эпсиз буйрук кылганда\nКаман алп, Дөңгө балбан бар,\nҮйүң күйгөн бурутка\nҮтүрөңдөп көп жандар\nКаптап кирип уруштук.\nБурутту байлап алууга,\nКаарды катуу баштады,\nДөңгө, Каман алпыңды\nТакыр кырып таштады.\nКейишти кенен баштады,\nКечилдерди кырдырып,\nӨз билгенин кылыптыр,\nКолго түшкөн кечилге\nКаарды катуу баштаптыр,\nКатуу кылып кордукту\nКаясын кесип таштаптыр.\nҮч калайман бир салды,\nЖылкым эмес, бул бурут\nҮкүрүм тийип бир алды.\nБул канкордун өзүнө\nКатылып көрдүм азапты.\nӨзүмө өзүм ээ болсом,\nКатылбайт элем канкорго.\nКармашпайт элем мен өзүм,\nАл өңдөнгөн анткорго».\nЭзкара сынап күйүнүп,\n\fКаптап келген көп аскер\nКайран жандан түңүлүп,\nКоңгуроо бекем кагылып,\nКол эсинен жаңылып,\nКоржойтуп Манас көк жалды\nКаптамак болду көп улук.\nКержеңдеген капырлар\nЭсенкан буйрук кылган соң,\nЧынмачындан, Бээжинден\nКелиптир эчен баатырлар\nКерикке окту артышып,\nКерней, сурнай тартышып,\nКелгендер карап турабы,"
  },
  {
    "id": "728",
    "text": "Келиптир эчен баатырлар\nКерикке окту артышып,\nКерней, сурнай тартышып,\nКелгендер карап турабы,\nКериш баштап, чыр салбай\nКытайды кудай урабы!\nБуйрук алган канынан,\nУлук экен Эсенкан\nАнт ичкен экен абыдан.\nКан ичүүчү балбаны\nКалайман салып, чуу тартып,\nКаптап жөнөп калганы,\nКалкы Алтайдан көчөрдө\nКанкордун кылган жаңжалы.\nОйлонду кытай жетүүгө,\nОрой тууган канкорду\nОйрон кылып өтүүгө,\nЧамасы келсе чапчышып,\nКаканга байлап кетүүгө.\nАт көтөргүс жөөсү бар,\nАлпы менен дөөсү бар,\nКутургандай жулкунуп,\nКынжыдагы балбаны\nКызыр чалган көк жалды\nКыжылдап каптап калганы.\nЧоң мергенден Каражой\nЧогултуп колун катуу айдап,\nЖөө күлүгүн бат айдап,\nКашат менен камынды.\nКара жалдуу Бороончу,\nЧоюнбаш чабар балбаны\nМыктыдан миң кол алганы,\nКанкоруңду карата\nКаптап жүрүп калганы.\nКалмактардын Жолою\nАйзага камбыл ыктуусу,\nАйдаган экен жөн турбай\nАдис сайгыч мыктуусу.\nКерик минген чоң Дөөдүр"
  },
  {
    "id": "729",
    "text": "Айзага камбыл ыктуусу,\nАйдаган экен жөн турбай\nАдис сайгыч мыктуусу.\nКерик минген чоң Дөөдүр\n\fУруш десе сүйүнгөн,\nУйпалгыр түрү мына бул -\nКөпкөк темир кийинген,\nЖоо дегенде сүйүнгөн.\nСуу ич десе, уу ичкен,\nАдамдан коркуп тартпаган,\nАжалдан кайра кайтпаган.\nБерендери белгилүү\nБет алышып турушуп,\nБеттешмек болду урушуп,\nЖамгыр кылып жаа тартып,\nЖабылмак болду Манаска\nМөндүрдөй кылып ок атып,\nАртыгы бар, алпы бар,\nАртыкча каптап урушуп,\nКете турган салты бар,\nКерик минип, бил минип,\nКелген экен каркыбар.\nМылтык атып, жаа тартса\nМергендикке баркы бар,\nКара мылтык карс этсе -\nКачпай турган эри бар,\nЧогоол мылтык чорт этсе -\nЧочуп кетпес эри бар.\nЧоң канынын алдынан\nМанасты байлап келүүгө,\nТартуу кылып берүүгө,\nКамынган экен абыдан.\nАт көтөргүс дөөлөрдү,\nЖумшаган экен Эсенкан\nАттан күлүк жөөлөрдү.\nБет алышчу кандарды,\nЖиберген экен Эсенкан\nАдамдын алы жетпеген\nАла-Тоодой балбанды."
  },
  {
    "id": "730",
    "text": "Бет алышчу кандарды,\nЖиберген экен Эсенкан\nАдамдын алы жетпеген\nАла-Тоодой балбанды.\nЖайкы семиз букадай\nБарбайганын жиберген,\nЧоңдугу тоонун теңиндей,\nДардайганын жиберген.\nКатуу кыргын кармашты\nСалуучуларды жиберген,\nТиктегенин тим байлап,\nАлуучуларды жиберген.\nМанасты көздөй бет алып,\nБаарысы айза көтөрүп,\nКаарды катуу салды эми,\nЖамгыр кылып, жаа тартып,\nКаптап жүрүп калды эми!\n\fТору ала желек булгалап,\nТаптап калган кези экен\nАламан коюп калың кол,\nКаптап калган кези экен.\nЧокморчондор бетинде\nЧоң балбандар четинде,\nКылыччандар бетинде,\nКыжылдаган капырдын,\nКыйладан күчтүү баатырдын\nКыйындары четинде.\nЗулпукор, соотун камдашып,\nКалган экен капырлар\nБирөөнү бирөө айдашып,\nДүркүн-дүркүн бөлүнүп,\nТүмөн кол жайнап көрүнүп,\nКөктөн мунар бөлүнүп,\nЖабылганда жаң-жуңу\nЖан койбостой көрүнүп,\nКудай бетин көрсөтпө,\nАйзанын башы чабышып,\nАдамдын башы кагышып,\nОн башылар ороктоп,"
  },
  {
    "id": "731",
    "text": "Кудай бетин көрсөтпө,\nАйзанын башы чабышып,\nАдамдын башы кагышып,\nОн башылар ороктоп,\nЭлүү башы, жүз башы\nТуш-тушунан жүгүрүп,\nМиң башынын баарысы\nКайран жандан түңүлүп,\nКалайман түшө калганы,\nКаптап кытай алганы.\nТим эле койсо бул кытай\nКара жанды аябай,\nКаптап кытай калганы.\nКаарын карап отурса\nМанасты байлап алганы,\nКармап эле оруна\nТартып барар ою бар,\nЭсенкандын колуна\nМанасты байлап берүүгө,\nБаары кытай жабылып,\nКалган экен кайрыдин,\nЖаа тартканы жаа тартып,\nЖабылды Манас эрине.\nТирүү адам көрбөсүн,\nМындай зордук мүшкүлдү\nМендесине бербесин\nКалдайы бар, каны бар\nКан Манасты калың кол\nКаптаган экен абыдан\nКаптаганын көргөн соң\n\fКолдун артын Эзкара\nКордоп айдап берген соң\nУлуктары, кандары\nКол баштаган жандары\nБирөөнү бирөө сүрөшүп,\nКанкор Манас көк жалдын\nКармаарын чогуу тилешип,\nЭзкара, Жолой муну айтып\nБадана кийген балбанын\nБалбандарын, эрлерин:\n«Баса каптап баргыла,"
  },
  {
    "id": "732",
    "text": "Эзкара, Жолой муну айтып\nБадана кийген балбанын\nБалбандарын, эрлерин:\n«Баса каптап баргыла,\nКызыталак бурутту\nКойбой байлап алгыла,\nКордукту койдой салгыла!\nБирөөң тийбей, миңиң тий,\nЧабалың коюп, ыктууң тий,\nАйзакерден акылман\nАябаган мыктууң тий!\nЭрениң тий, каның тий,\nЭнеңдин көрү бурутка\nБириң калбай баарың тий!\nБет алып айза суна көр,\nЖабыла кылыч чаба көр,\nКөөдөк Манас бурутту\nКөрүнөө байлап ала көр!\nКечээ, Орто-Бээжин оюнда,\nЭсенкандын тоюнда,\nЭсенкан кебин уктуңар,\nТемир аркан торчондор,\nТегиз канжар колчондор,\nТыргоотуң тыйпыл чыктыңар,\nТамашасын, бузугун\nЭсенкандын уктуңар!\nАйзакерден мыктылар,\nАтаңдын көрү, бурутка\nЖабылып айза сайгыла,\nКүрсүлүү, чокмор балбандар\nЭселек балбан бурутка\nБет алып чокмор чапкыла,\nКалкты кырган канкорду,\nКара нээт анткорду\nЭсебин эптеп тапкыла,\nЭсебин чогуу кылгыла,\nКүрсү, чокмор, колчонуң,\nКачпай каршы тургула!\nКөөдөгүңөр өлгүлө,"
  },
  {
    "id": "733",
    "text": "Эсебин чогуу кылгыла,\nКүрсү, чокмор, колчонуң,\nКачпай каршы тургула!\nКөөдөгүңөр өлгүлө,\nӨлгөнүңдөн калганың\nКөөдөк Манас бурутту\n\fКетирбей байлап бергиле!\nКокус Манас кутулса,\nБилген чырым кыламын,\nАтаңдын көрү, балбандар,\nБириңди койбой кырамын!\nКыйындарың соромун,\nКыйындарыңды талкалап,\nКыргын кылып коёмун.\nСилер милек, ал жалгыз\nКуткарып ийсең оңобу,\nКоржоктогон кокуйду\nКетиргенде болобу?\nАйда, айда, айда - деп,\nБурутту каптап жайла - деп,\nКырк баласын кыргын - деп,\nКызыкты мындай кылгын - деп,\nБалааны башка салгын - деп,\nУлугуң айткан Манасты,\nУруш кылчу канкорду\nКаканчындын, Бээжиндин\nУясын бузчу анткорду,\nКордукту койдой салгыла,\nКойбой байлап алгыла!\nЭсенканың айткан кеп\nКаар салып канкорго\nЭсебин эми тапкыла,\nБир айласын кылгыла!\nКаканчындан, Бээжинден\nБалбан да экен, эр да экен.\nНаамды мындан алабыз,\nКызыталак канкорго\nЧама келбей чалдырып,\nБалбандын баарын алдырып,"
  },
  {
    "id": "734",
    "text": "Наамды мындан алабыз,\nКызыталак канкорго\nЧама келбей чалдырып,\nБалбандын баарын алдырып,\nКаарды бүлүк кылдырып,\nКатылганды кырдырып,\nКантип тирүү калабыз?\nКармабасак Манасты,\nКан Эсендин алдына\nКандай жооп айтып барабыз?\nКаптап кирип канкорду\nЧапчышып чаркың келбесе,\nКырылып чогуу өлөлү,\nӨлбөй-житпей баарыбыз\nКан Эсенкан төрөгө\nКандайча жооп берели?!\nКанга куру баргыча\nТакыр калбай өлөлү\nАты угулган канкорду\n\fАл Эсенкан баашага\nКармап тирүү берели.\nАйза сайып бакырып,\nТуш-туштан сайып түртөлү,\nТуура көк жал Манастын\nБир бокчосун тинтели.\nЭрикпей айза саялы,\nКерилип күрсү чабалы,\nКеришке келген канкордун\nБир эсебин табалы.\nАлтай тоосун бөксөлөп,\nЖелбегендей кылалык,\nАрбып кайра ок атып,\nАтаңдын көрү, бул бурут\nМындан кийин Каканга\nКелбегендей кылалык.\nБир эсебин табалык,\nКапкайда жинин кагалык.\nДалбаадай сабап далдайтып,\nБузукту сүйгөн канкордун\nБир эсебин табалык.\nКоржолоңдоп күч кылса,"
  },
  {
    "id": "735",
    "text": "Далбаадай сабап далдайтып,\nБузукту сүйгөн канкордун\nБир эсебин табалык.\nКоржолоңдоп күч кылса,\nТирүү койбой жайлайлык,\nБул балбандын ичинде\nАлпың далай, бөрүң бар,\nАкылга дыйкан Эзкара\nАйткан сөзүм билип ал!\nАлакөөдөн Маңкуш эр,\nАйтканым ушу билип ал!\nЖаманың жок, ыктуусуң\nЖалаң бирөөң миң колдук,\nЖалаңкычтай мыктуусуң.\nБээжинде Эсенканыңдын\nБел байлаган белисиң,\nКылым кытай журтунун\nБек ишенген эрисиң.\nЭр - деп, сынап жактырган\nБээлегиле, балбандар,\nБек Эсенкан улугуң\nКазынага бактырган,\nАлышканды койбогон,\nБир чочконун этине\nБир жегенде тойбогон,\nКынжыңды чечип мойнуңдан\nКыйын жоого жумшады.\nЖапайы канкор буруттан\nКөрбөй кантип калалы,\nКөп ишенип жиберди,\n\fКөк жал экен Эсенкан\nБир бузукту буруттан\nКөрбөй кантип калалы!\nТирүү болбой кырылып,\nӨлбөй кантип баралы!\nАлдырып салсак бурутка,\nЧочусаң кайрат кылыңыз,\nКуру барсак Эсенге\nУят болот мунубуз!»\nБаарысын катар жүргүзүп,"
  },
  {
    "id": "736",
    "text": "Чочусаң кайрат кылыңыз,\nКуру барсак Эсенге\nУят болот мунубуз!»\nБаарысын катар жүргүзүп,\nЖолой менен Эзкара\nБаатырлыгын билгизип,\nБалбандар муну уккан соң,\nАйбалта колго алганы,\nАйтылуу Манас көк жалга\nАбийириң кеткен көп кытай\nАламан коюп калганы.\nКараса көзгө илинбейт,\nКудай бетин көрсөтпө,\nКамгак учкан эмедей,\nКайсы экени билинбейт.\nЖалаң көк жал ыктуусу,\nКаптаган экен Манасты\nКакандан келген мыктуусу.\nКайраты мол эрени,\nАр кимиси бир тоодой\nКачпай турган берени,\nЖонумдуусу бетинде,\nЭзкара, Жолой четинде\nАламан коюп, айза уруп,\nТүмөндөп каптап кеткени.\nАйлансам болот кудайга,\nКуп ыраазы сөзүнө,\nОшпурдун уулу Кутубий\nКутман экен карачы,\nКурган Манас өзүнө.\nКутубий туруп муну айтат,\nКурчаган жоону көргөндө:\n«Каралды, Манас, жан достум,\nАлтайда туулуп шор болдуң,\nБиттейимде биригип,\nБармактайда баш кошкон,\nКенедейде кезиккен\nЖаныңда достуң мен болдум.\nАлтайда ойноп туулган,"
  },
  {
    "id": "737",
    "text": "Бармактайда баш кошкон,\nКенедейде кезиккен\nЖаныңда достуң мен болдум.\nАлтайда ойноп туулган,\nЗордукчу кара кытайга\nБир салалы чуулган.\nБылкылдак куурай бышкыча,\n\fМыйзамдын гүлү учкуча\nМыктап алты ай салышып,\nАйза имерип, топ бузуп,\nАжал жетсе окко учуп,\nМаңдайлашып өлүшүп,\nБар жалгыздын жазганын\nТөбөгө келсе көрүшүп,\nКөп каптаган капырга\nКөп уруша берели,\nӨлүп калбай капырга\nКөчтү кантип берели!\nКүчөгөн экен бул манжуу\nАстын тозо турушуп,\nАлдырбайлык амызды\nАлты айга тынбай урушуп,\nУлугу заардуу канына\nУрушуп айдап кирели,\nУйпалдырып кытайды\nЭсенкандын алдына!\nАзыраак ичте арманым -\nКыжылдаган кытайда\nКырк түтүн болуп калганым,\nБел байлаган белим жок,\nБекип жаткан жерим жок,\nӨлүп калсам кытайдан\nЖараткан жалгыз көөнүм ток».\nОшондо Манас кабылан\nКутубий кебин уккан соң:\n«Кейибе, Кутум, кейибе!\nТулпар тандап минели,\nКумурскадай кытайды\nКурутуп, айдап сүрөлү!\nБул Алтайдын бөксөсү"
  },
  {
    "id": "738",
    "text": "Тулпар тандап минели,\nКумурскадай кытайды\nКурутуп, айдап сүрөлү!\nБул Алтайдын бөксөсү\nКокуй, Кутум, не дейсиң,\nЖүрбөй турган жер беле?»\nОшону айтып эр Манас\nОозунан жалын бөлүндү,\nКайра тартпай урушаар\nКан ичме түрү көрүндү.\nАркы кайкы белести\nАшты Манас адуулап,\nАстындагы Торучаар\nОк өтпөс менен жабуулап,\nЖоону көздөй бет алса\nЖолдошу Кызыр экөөлөп,\nОңжоңдотуп чаар атын\nКырк чилтендер жетелеп,\nЧилтендин бири сур жолборс\n\fАсты жакта чамынып,\nАйкөл кирди согушка\nАйза сунуп камынып,\nБерен да ошол, бел ошол\nБет алышып кытайга\nБейпайлаган жер ошол.\nКум-Кашаттын мойнокто\nКутубий бар жанында,\nКыраан Манас чыкканда,\nЖер жайнаган мунарык\nТуманбы десе чаң экен,\nАйдай сары өзгөчө\nТалаа десе эл экен,\nТоптоп жаткан көп караан\nТокойбу? - деп таң калса\nТолкуган кытай эл экен.\nЖылт-жулт этип көрүнгөн\nЖылдызбы десе от экен,\nТуура тарткан кара кыр\nКара кыр десе, бел экен,\nАл кара кыр үстүндө"
  },
  {
    "id": "739",
    "text": "Жылдызбы десе от экен,\nТуура тарткан кара кыр\nКара кыр десе, бел экен,\nАл кара кыр үстүндө\nКайнаган кытай эл экен.\nМунарыктуу жерди көр,\nБурулбай колду салуучу\nБаягы кытай элди көр!\nБээжиндин каны Эсенкан\nКалдайын катуу жыйыптыр,\nКанкорду байлап келгин - деп,\nКатуу буйрук кылыптыр.\nЖелдет каптап жетиптир,\nКытай, калмак, манжууга\nЖер көрүнбөй кетиптир.\nКарыпчысын калдайтып,\nКөптүгүнөн кытайдын\nКүн көрүнбөй калыптыр.\nКаканчындын калкы экен,\nКанча түрдүү алп экен,\nКаны буйрук кылганда\nАй-ааламды буй кылган\nАл капырдын салты экен.\nТопурак учкан белди көр,\nОшондо жердин үстүндө\nТолкуган кытай элди көр!\nУлугу менен Эсенкан\nУшундай буйрук кылыптыр,\nКулак угуп, көз көргөн\nБалбандын баарын жыйыптыр.\nЧынмачындын шаарынан\n\fЧын сынчысын алыптыр,\nМалча айдап кутургур\nЧубатууга салыптыр.\nБалбанын жыйып алыптыр,\nБарбаймын деген адамдын\nОшондо башын алыптыр.\nБир башы миңге татыган\nЫктууларды жиберген,"
  },
  {
    "id": "740",
    "text": "Барбаймын деген адамдын\nОшондо башын алыптыр.\nБир башы миңге татыган\nЫктууларды жиберген,\nАрды көмө муштаган\nМыктыларды жиберген.\nКасаба туусу калкылдап,\nКүчтүүсү каптап калыптыр.\nОшо кезде Манастын\nБоконо сөөгү болуптур,\nБолжоп көрсө кабылан\nОпол-тоодой толуптур.\nМанас, Манас болуптур,\nТозбос тонду кийиптир,\nТоручаарды миниптир,\nЖеткен жери Каканчын,\nТемир аркан торуна\nЖетигиң эми кол салды,\nЭсенкандын колуна.\nЖекене белге курчанып,\nКанкордун жайы ушундай,\nЖер жайнаган кытайга\nЖеке кирди кол салып,\nАйза сайып, Балтай чаап,\nЖаралаша кетти эми,\nЖер жайнаган кытайга\nЖеке төрөң кол салып,\nАралаша кетти эми.\nБерендин жайы ушундай,\nАрбагы күчтүү аты оор\nАралап кол салганы.\nАстында манжуу түмөн кол.\nАйбаты бийик, заары күч,\nАңтара сайып алптарын\nАрсланың кылды эми түз.\nЭңкейгенде эр сайып,\nКанкордун жайы ушундай,\nЭченин катар тең сайып,\nТоручаар менен чуратып,\nТоодой-таштай балбанын"
  },
  {
    "id": "741",
    "text": "Канкордун жайы ушундай,\nЭченин катар тең сайып,\nТоручаар менен чуратып,\nТоодой-таштай балбанын\nТоңкойто сайып кулатып,\nТоручаар тулпар туйлатып,\nТолгондорун сулатып,\nТоручаарын ойнотуп,\n\fТолуп жаткан кытайдын\nТобун чечти сойлотуп,\nБерен Жакып, Акбалтай\nБелекке берген чарайна\nБекем башка орнотуп,\nБет алганын сойлотуп.\nАйза жеткен жерлерин\nАйза менен аңтарып,\nКызып жакын келгенин\nКылыч менен кыйратып,\nТолгоп айза имерип,\nТолкуп келген кытайдын\nТобун чечип жиберип.\nДүнүйөнү караса\nМунарык түшүп, чаң болуп,\nКокту менен аккан кан\nОргуп булак кан болуп,\nАры балбан, ары шер\nАлтайдан журту көчкөндө\nКырааның Манас барында\nКырылышкан ошо жер.\nДөөсү - бөтөн, алпы - шер\nКөргөнгө кызык беттешип,\nКырааның Манас барында\nКырылышкан ошо жер.\nКыйкырып айза сунушуп,\nКагыш мындай боло албайт.\nКанчалык күнү урушуп.\nУруш кылган себеби\nЗордукту кытай кылганда,\nАз түтүндү алууга,\nКармап алса Манасты"
  },
  {
    "id": "742",
    "text": "Уруш кылган себеби\nЗордукту кытай кылганда,\nАз түтүндү алууга,\nКармап алса Манасты\nКурмандыкка чалууга,\nБилген чырын кылууга,\nКолго Манас түшкөн соң,\nАлакандай бусурман\nАйдап алып баарысын\nМекеге чейин кырууга,\nКара кытай, манжуунун\nАйтканына көнөбү?\nАжал жетсе окко учпай,\nКыргыз болгон кыргызды\nКыраан Манас береби?\nКанкор канга тоёбу,\nКайнаган манжуу эл менен\nКармаш кылбай коёбу?\nКанга тойбой эрдиги\nКаканчынга белгилүү,\n\fКабыландын шердиги.\nЭрдиги журтка билинген,\nАлты жыл мурун Бээжиндин\nМанас шер туулат эми - деп,\nДаңзасына чийилген.\nБилгич экен Карыкан:\n«Буруттан Манас чыгат» - деп,\nКалкына айтып жүрүптүр.\nКебетесин, келбетин\nКаканчындын Бээжиндин\nЧоң даңзага чийиптир.\nУлуктары чогулуп,\nУлук кептен баштаптыр,\nУлук Манас туулганда\nКаканчындын Бээжинге\nСексен күнү жамгыр жаап,\nКатуу болуп зилзала\nБузулуп кете таштаптыр.\nТелегейи кең экен,\nТеги көк жал бул бурут\nБусурмандын шери экен."
  },
  {
    "id": "743",
    "text": "Бузулуп кете таштаптыр.\nТелегейи кең экен,\nТеги көк жал бул бурут\nБусурмандын шери экен.\nТоктолбой айза имерип,\nТолкуп келген кытайдын\nТобун чечип жиберип,\nЖанында жолдош кырк бала\nАйза сайып, кылыч чаап\nАйкөл Манас, канкор шер\nЧууга кирип кеткенде,\nАдам көргүс бир үлкөн\nДууга кирип кеткенде,\nБалбандарын соройтуп,\nКыргынды кызык салыптыр,\nКызыр чалган көк жалды\nКырк бала көрбөй калыптыр,\nКалмактардан кан Жолой,\nКара жалдуу Бороончу\nЧоң Алтайдын бетинен\nКара суунун четинен,\nКезиккен экен кутургур\nКырк баланын өзүнө.\nЖамгыр кылып, жаа тартып,\nМөндүр кылып, ок атып,\nКырк баланы каптаптыр.\nАйзакерден Бороончу,\nАртык балбан эр Жолой\nКак ортого алыптыр,\nКыргындашып урушуп,\nКыргынды кызык салыптыр.\n\fКезигерге кезикпей,\nКез болбоско кезигип,\nКешиги такыр катыптыр.\nКызырдуу анын жолдошу,\nКара кылган кырк бала\nКыргын болуп жатыптыр.\nКырылбаска чаркы жок.\nБакырлыгы сында жок.\nАрслан Манас кабылан,"
  },
  {
    "id": "744",
    "text": "Кыргын болуп жатыптыр.\nКырылбаска чаркы жок.\nБакырлыгы сында жок.\nАрслан Манас кабылан,\nАжыратып алууга\nАзыркысын алда жок.\nБел байлаган бели жок,\nБелгилүү Манас шери жок.\nБалбан каптап толуптур,\nАтаңдын көрү алакчы\nКөк жалыңдын жөөкөрү\nКырк бала шейит болуптур.\nКырк баланын өлгөнүн\nКыраан Куту көрүптүр.\nКөөдөнгө батпай көп санаа,\nКутмандуу баатыр Кутубий\nКөзүнүн жашы он талаа,\nӨлгөнүн булар көрүптүр.\nКөрө салып Кутубий\nТегиз белин курчанып,\nЖолой менен Бороончу\nБалбандарга кол салып,\nТелкүрөң оозун ийиптир,\nКырааның Куту кириптир.\nТегерегин карабай,\nӨлүмдөн жанын аябай,\nЭңкейиште эр сайып,\nТемирден айза имерип,\nКыргын салып жиберип,\nБияк жагын караса\nЧоңдугу тоонун теңиндей,\nКатылганды жегидей,\nКалдайына кол салып,\nСогуш кылып барганы,\nБоз качыр менен Бороончу\nКутубийдин алдынан\nКатар чыга калганы.\nКутмандуусу куп бөлөк,\nКургуруң жолдош Манаска,\nБаатырдыгы башкача,"
  },
  {
    "id": "745",
    "text": "Катар чыга калганы.\nКутмандуусу куп бөлөк,\nКургуруң жолдош Манаска,\nБаатырдыгы башкача,\nБалбандыгы бир канча.\nКеби шекер, сөзү бал\nКериштен кайра тартпаган,\n\fАдамдан чыкпайт мындай жан.\nАндай-мындай дегиче,\nАчып көздү-жумгуча\nЖетик баатыр Кутубий\nЖебеден мурун жетти эле,\nКара жаалдуу калмакты\nКисенин бери жак чети - деп,\nӨпкөнүн өлчөө бети - деп,\nМуштап келип өттү эле.\nУлуксунган эр экен,\nУрулуу кытай Бээжин журт\nБороончу баатыр дээр экен.\nКутубий муштап өткөндө,\nЭэринен эр тайып,\nҮзөңгүдөн бут тайып,\nКөзү кетип алактап,\nБуту кетип салактап,\nКурап кылган болоттон,\nКуп кылдырган сыр найза\nБолотун болжоп билүүчү,\nТаш муштаса тайгылбас\nБаткактан бетер кирүүчү,\nАйза менен койгондо\nБороончуга жетиптир,\nӨпкөнүн орто дал жерин\nЖара коюп өтүптүр.\n«Кымбаттуубуз өлдү - деп,\nКыямат жүзүн көрдү» - деп,\nКөргөн жерде Эзкара\nАчуусу келип кетиптир.\nКан эмеспи Эзкара\nКалдайларын бакырып,"
  },
  {
    "id": "746",
    "text": "Көргөн жерде Эзкара\nАчуусу келип кетиптир.\nКан эмеспи Эзкара\nКалдайларын бакырып,\nКанчаларын чакырып,\nКаарданып балбанга\nКатуулап жини келиптир.\nТөбө чачы сүксөйүп,\nКежиге чачы үксөйүп,\nТим тура албай күүлөндү,\nБалбандарга сүйлөндү:\n«Айтканым туура азыр бил,\nБалбан болбой жерге кир!\nБаатырдыгың бир канча,\nБалбандыгың бир башка\nЖаа-саадагын чалдырып,\nКыйын балбан Бороончу\nБул бурутка алдырып,\nУлукту кантип көрөбүз,\nКыргын болуп, чогуу өлбөй\n\fКызыталак Эсенкан\nКаары башка кан эле,\nОшо кандын алдына\nКалк кырылып, журт дүрбөп,\nКырдырып салдык эрге -деп,\nКырылбастан тирүүлөй\nКайраты катуу зор кандын\nКантип жүзүн көрөбүз?\nБул өрттөнгөн бурутка\nКыйырдан кыйгач чалдырып,\nКыйындардын баарысын\nБуруттарга алдырып,\nУялбай кантип кетебиз,\nУлуктун бирөөн өлтүрүп,\nКырылышып өлүшпөй,\nНе мураска жетебиз?\nАндан көрө бурутту\nЖер алдына таптайлы,\nБирөөн койбой бурутту\nЖер чапчыган букадай\nЖемирилте сүрөлү,"
  },
  {
    "id": "747",
    "text": "Жер алдына таптайлы,\nБирөөн койбой бурутту\nЖер чапчыган букадай\nЖемирилте сүрөлү,\nТирүү койбой мунуңду\nЧымындай жанын үзөлү!»\nЭзкара кебин эп көрдү,\nБалбандар тилин алганы,\nОшо Кутубийиңди\nКаптап эле жүрүп калганы.\nУлугу бар, каны бар,\nЭрендердин баары бар,\nТаш сайынган кытайдын\nТазалары кошо бар,\nКармашса жанды койбогон,\nУрушса канга тойбогон,\nКайран Дөөдүр дагы бар.\nСаадакчаны, жаачаны,\nАйзачаны, балбаны\nОртосуна алганы,\nОён Манас шери жок,\nОртодо Куту калганы.\nАйбалтачан балбаны,\nАйзакерден ыктуусу,\nЖоого мыкты даңгылы,\nКарыпчы кийген кандары\nКалайман кылып, чуу тартып,\nКаптап жатып калганы.\nКатуулады капырдын\nАлбан түрдүү балбаны.\nБулуңгур жаап буркурап,\n\fТуш-туш жагын карасаң\nЖаанын огу чыркырап,\nЭпсиз аскер жабылып,\nБозуп чыккан кези экен.\nШибээлерден Тагылык\nКайраттуу балбан көп улук\nТосуп чыккан кези экен.\nЭр кайраты башкача\nОзуп чыккан кези экен,\nЖамгыры кылып жаа тартып,"
  },
  {
    "id": "748",
    "text": "Тосуп чыккан кези экен.\nЭр кайраты башкача\nОзуп чыккан кези экен,\nЖамгыры кылып жаа тартып,\nТаптап келип өттү эле,\nКалмактын Жолой балбаны\nКаптап жатып калганы.\nМанжуулардан Эзкара\nКаптатып колун салды эле.\nКайраты калың ыктуусу,\nКайран Кутубийиңди\nКаптап жатып калды эле\nЧоюнбаш алган балбаны\nЧогуу эле каптап калганы.\nКайнап кытай жүгүрүп,\nКүрсү, чокмор урганда,\nКайнап кетип калмактар\nАкыр заман кылганда\nКайран жандан түңүлүп,\nКутман жолдош Кутубий\nКуп жанынан түңүлүп,\nМинтип турган себеби -\nЖер үстүндө чөптү көр,\nЧөпчөлүк кытай көптү көр.\nКумурсканы көр, куртту көр,\nКуртчалык кытай журтту көр!\nЖер жайнады кыжырап,\nЖетти кытай быжырап,\nЖер жайнаган чаң жетти,\nЖетип кытай кол салса,\nКутубийден ал кетти.\nТөш таянар бели жок,\nТөштүк, Манас шери жок,\nЧапчышарга чама жок,\nЖалгандыгы билинди\nУшундай экен дүйнө шок!\nЭш кылган эчен каны жок,\nТозокту кытай салганда,\nАжыратып алууга"
  },
  {
    "id": "749",
    "text": "Ушундай экен дүйнө шок!\nЭш кылган эчен каны жок,\nТозокту кытай салганда,\nАжыратып алууга\nТоодою Манас дагы жок.\nКара кылган бирөө жок,\nКатуу мүшкүл иш келди.\n\fКалайманды баштады,\nКан Жолой баштап жетик алп\nЖетип айза сайганда\nТелкызыл аттан теңселип,\nТеги балбан көйкашка,\nКутман экен Кутубий,\nУчуп кете таштады.\nЖер жайнап кытай кетет - деп,\nУктаса болбос ушу түш,\nКытай милек, бул жалгыз\nКымбаты Манас мында жок,\nКылымда барбы ушул иш!?\nКармашканы Каканчын\nБуйрук алып канынан\nКатуу мүшкүл баштаптыр.\nКулачаар менен аргытып,\nКырааның Манас шерине\nКыжылдап балбан кабылды,\nАз гана эмес, чоң жаңжал\nКырылыш мындан табылды.\nЖолдош кылган кырк бала\nКыргын болуп окко учуп,\nКыраан Манас көк жалдын\nКак алдынан табылды.\nКечээ, кара калмак, манжууга\nКалайманды салды эле,\nКырк үйлүүдөн кырк бала\nКызыр салган кырааның,\nЖолдош кылып алды эле.\nКаптап кытай жетиптир,\nКыраан Манас жогунда,"
  },
  {
    "id": "750",
    "text": "Кызыр салган кырааның,\nЖолдош кылып алды эле.\nКаптап кытай жетиптир,\nКыраан Манас жогунда,\nКырк баланы кытайлар\nКыргын кылып кетиптир.\nЧолойткон экен кебимди,\nЧогуусу менен өлтүрүп,\nСындырган экен белимди.\nКызыкты кытай баштаптыр,\nКараан кылган кырк бала\nКызыталак бул чочко,\nКыргын кылып таштаптыр.\nКашкайта көзүн ойду экен:\n«Кутман жолдош Кутубий\nКургурду кайда койду экен,\nКызык кылып шордууну\nКайда сөөгүн койду экен?\nКудурет берген Кутубий\nКуп уккан менин сөзүмө,\nКутман болгон өзүмө,\n\fКуптап кытай чогулуп,\nТегеректеп алды бекен,\nКургурумду сойлотуп,\nКай жерге союп салды экен?!\nКаза жетсе өлөйүн,\nЗордукчу кара калмакка\nСогуш кылып көрөйүн,\nАтышты арбын салайын,\nАлты айга тынбай кармашып,\nКутман эле Кутубий\nКургурум тирүү бар болсо,\nАжыратып алайын.\nКара кытай, манжууга\nКармашты катуу салайын,\nКүчтүүсүнгөн кытайдын\nКүнүгө жинин кагайын!\nКүчкө салган калмактын\nБир эсебин табайын,"
  },
  {
    "id": "751",
    "text": "Күчтүүсүнгөн кытайдын\nКүнүгө жинин кагайын!\nКүчкө салган калмактын\nБир эсебин табайын,\nБет алган кара калмакка\nБет алып кыргын салайын!\nКымбатым Кутубийимди,\nТирүү болсо кыраанды\nАжыратып алайын!» -\nДеп, ошентип, Манас кан\nКашаттуу кылыч болжошу,\nКыйналып жаткан Кутубий\nКыраан Манас көк жалдын\nКыяматтык жолдошу.\nКаардуу балбан, камбыл шер\nКутубий жок деп, кырааның\nКалмакка кирген ошо жер.\nАстындагы Торучаар\nОлбуй-солбуй камчы уруп,\nОңураңдап, конжоңдоп,\nОлоктоп карап барбактап,\nАстында тулпар малы бар,\nАаламды Айкөл шер\nАйдай турган алы бар.\nБерен да ошол, шер да ошол,\nБет алган жерден кан ичкен,\nБелгилүү Манас эр да ошол.\nКолдогону - бир тогуз,\nКолдоп калган чагы экен,\nКырк чилтен, кызыр Ниязы\nКызырдуу Манас көк жалга\nЖолдош болгон табы экен.\nБерен да ошол, бел да ошол,\nБелгилүү көк жал шер да ошол.\n\fЭэр белдей урчукту\nЭңкейип Манас караса\nКыжылдап калмак жетиптир,"
  },
  {
    "id": "752",
    "text": "Белгилүү көк жал шер да ошол.\n\fЭэр белдей урчукту\nЭңкейип Манас караса\nКыжылдап калмак жетиптир,\nКырааны Куту көк жалды\nКырк эки курчап кетиптир.\nАнча Айкөл барбаса\nАйзачаны короктоп,\nАйбалтачан мыктысы\nКаптаган экен сороктоп,\nЖадаткан темир колчону\nЖакындашып калыптыр,\nКутмандуу Кутубийиңе\nЖетип байлап алууга\nЖелигип чукул калыптыр.\nМыктылары мыкчыйып,\nАйзакерден ыкчыйып,\nМергендери бет алып,\nСаадагын мыктап сунуптур.\nКутман Кутубийиңди\nКуп азапка салыптыр,\nКутурган Жолой, Эзкара\nТегеректеп алыптыр\nКурутардай Кутуну\nКаптап жатып калыптыр.\nТуш-туштан сан кол жүгүргөн,\nКаары күчтүү балбаны\nКармай турган болуптур,\nКаптап кирип ал кытай\nКайран Кутубийиңди\nБайлай турган болуптур.\nКумурскадай кылкылдап,\nКурчаган экен былкылдап,\nБалбанынын тартканы\nАлеңгир жаа, сыр жебе\nЖамгыр кылып, жаа тартып,\nЖебесин чоюп ок атып,\nЖеткени кытай калыптыр.\nТопурак учуп жөлөнүп,\nКытай каптап кеткен соң"
  },
  {
    "id": "753",
    "text": "Жебесин чоюп ок атып,\nЖеткени кытай калыптыр.\nТопурак учуп жөлөнүп,\nКытай каптап кеткен соң\nКысталган экен Кутубий\nКыпкызыл канга бөлөнүп,\nЧуу салып кытай жүгүрүп,\nКадыр Алда кудурет.\nЫйман бере көргүн - деп,\nКайран жандан түңүлүп,\nКубаты келбей баатырга,\nКурчаган кытай капырга\nКөзү кеткен алактап,\n\fБуту кеткен салактап,\nКөп кордукту кытайдан\nКөрмөк болгон кези экен,\nКөк жалыңдын Кутубий\nКөп ажаандай кытайдан\nӨлмөк болгон кези экен!\nКүптүү болгон эмедей\nЖумулбай көзү киртейген,\nКытай каптап, кол салып,\nАз эле болсо Кутуга\nЖетимиш айза бир тийген.\nКармоого кытай умтулган,\nКанжыга болуп тытылып,\nКутунун сооту жыртылган,\nЧамасы кеткен Кутуга\nСандаган кытай умтулган.\nКыргынды кызык салайын,\nКутубийди куткарып,\nЖолдош кылып алайын,\nКарааным жок, белим жок\nКантип жалгыз калайын!\nКытайды кырган шер кылдың,\nКыраандардан айрылсам,\nКудурет сага не кылдым?\nТоручаар санга бир салып,"
  },
  {
    "id": "754",
    "text": "Кытайды кырган шер кылдың,\nКыраандардан айрылсам,\nКудурет сага не кылдым?\nТоручаар санга бир салып,\nТоо сыяктуу оңкоңдоп,\nТолгоп айза колго алып,\nТолкуп жаткан кытайга\nТоктобой Манас кол салып,\nСерпишип Манас жетти эле,\nЖер жайнаган көп колго\nАралаша кетти эле.\nЧалма уруучу жандарын,\nАйбалта чабар балбанын,\nТемир аркан торчонун,\nТегиз канжар колчонун\nТеңизиң Манас жетти эле,\nЖеткен жерде баарысын\nКөмө коюп өттү эле.\nАт көтөргүс алптарын\nАтынан сайды кулатып,\nКайраттуусун, эрлерин\nКөмө сайды сырайтып,\nКаарданып бакырып,\nКара курттай манжууну\nАйдап чыкты сапырып,\nКатылып менде жеңеби,\nКанкор тууган беренге\n\fКармашкан тең келеби!\nЖелигип белин курчанып,\nЖер жайнаган капырга\nЖеликкен Жолой, Эзкара\nБул сыяктуу баатырга\nЖеке кирди кол салып,\nТемир аркан торчонун,\nТегиз канжар колчонун\nМанас кан кырып басканын,\nКүрмө кийген күчтүүлөр\nМанастын түрүн көргөндө\nБаатырлары шашканы."
  },
  {
    "id": "755",
    "text": "Манас кан кырып басканын,\nКүрмө кийген күчтүүлөр\nМанастын түрүн көргөндө\nБаатырлары шашканы.\n«Үйүң күйгөн бул канкор,\nӨлтүрүп түпкө жетет -деп,\nКыргын кылып баарыңды\nКыйратып кырып кетет» - деп,\nКолдон чыга качканы.\nКачып калган себеби -\nКөргөндүн көөнү бөлүндү,\nКөк жалыңдын бир башы\nКөп адамдай көрүндү.\nБет алдынан караса\nБерениңдин өзүндө\nБеш арсландын сүрү бар,\nКапталынан караса\nАжыдаардын түрү бар.\nАйкырыгы таш жарып,\nАйдап келген кези экен,\nКан агызып, жин төгүп\nКара калмак, манжууну\nЖайлап келген кези экен.\nЖетигиң жетип айза уруп,\nАйланы артык мол кылып,\nАйза жеткен балбаны\nАттан кулап тырайып,\nТөөдөй-таштай балбаны\nКыргын болду сырайып,\nКөргөндүн болбой арманы.\nКутубийдин айынан\nКытай менен беттешип,\nЗайыппуруш Манастын\nКалмакка салган жаңжалы.\nТоктобой айза имерип,\nТолгон кара манжууну\nТобун чечип жиберип,\nАлышып жакын келгенин\nАйбалталап токмоктоп,\nАт оюнчу балбандар"
  },
  {
    "id": "756",
    "text": "Тобун чечип жиберип,\nАлышып жакын келгенин\nАйбалталап токмоктоп,\nАт оюнчу балбандар\n\fАлапайын табалбай,\nКачып жүрөт шокшоктоп,\nЖети жүзүн майдалап,\nАлысыраак балбанын\nАртынан кууду айзалап,\nТоручаар тулпар чуратып,\nАлп-дөөсүнүн баарысын\nАйкөлүң кирди кулатып,\nКең Алтайдын урчугу -\nУрчукка качып жөлөндү,\nӨлбөй аман качканы\nКыпкызыл канга бөлөндү.\nКөк мунарык күйгөн чаң,\nКыл мурутун шыйпайтып,\nКырылды кытай эчен жан.\nАаламга татуучу\nАйкөлүң жаңжал салганы,\nКутман болсо Кутубий,\nКурган Манас кырааның\nАжыратып алганы.\nКара талдай капырды\nКайра сайып кубалап,\nКаканды көздөй жапырды.\nОрто жерин эр көк жал\nОюп келип берди эле,\nТегерегин Кутубий\nСоюп келип берди эле.\nКалдай жагын кан Манас\nКамап келип берди эле,\nКак ортосун Кутубий\nСабап келип берди эле.\nОрто жерин Кутубий\nОруп чыгып келатат,\nАркасынан калмакты\nАрслан Манас кабылан\nБирөөн аман таштабай,\nСоруп чыгып келатат."
  },
  {
    "id": "757",
    "text": "Аркасынан калмакты\nАрслан Манас кабылан\nБирөөн аман таштабай,\nСоруп чыгып келатат.\nКалдайлары калдактап,\nКачып алган кези экен.\nКачкан жоону куткарбай,\nАрслан Манас, Кутубий\nБасып алган кези экен.\nӨз билгенин өткөрө\nКылып салган кези экен,\nКыжылдаган кытайды\nКыраан Манас ошондо\nКырып салган кени экен.\nАзууларын аркайтып,\n\fАт өлүгү тоо түштү,\nМуруттарын шыйпайтып,\nЭр өлүгү боо түштү.\nТүзөңдүн баары чаң болуп,\nКокту-чуңкур жерлери\nАккан кызыл кан болуп,\nАлапайын таба албай,\nБерен тууган шериңе\nБет алып айза сая албай,\nӨкүмсүгөн манжуу журт\nӨз дүйнөсүн чачты эле,\nЧымындай жандан түңүлүп,\nАлп-дөөсүнүн баарысы\nАйласын таппай шашты эле.\nЭчен күлүк тулпардын\nЭэри түшүп бооруна,\nМойноп жүргөн мындан көп.\nЖакынынан айрылып,\nКанкордон кыргын болдук - деп,\nБоздоп жүргөн андан көп.\nКуюшканы үзүлүп,\nКуп айласын таба албай,\nШашып жүргөн мындан көп.\nАйзаларын жоготуп,\nАманат жандан чопчогуу"
  },
  {
    "id": "758",
    "text": "Куп айласын таба албай,\nШашып жүргөн мындан көп.\nАйзаларын жоготуп,\nАманат жандан чопчогуу\nТүңүлгөнү мындан көп.\nКошу ооп колжоктоп,\nТоктоп жүргөн мындан көп.\nАй-талаада адашып,\nАлапайын таба албай,\nБоздоп жүргөн мындан көп.\nКызыкты көрсөң мындан көр,\nКыраан Манас, Кутубий\nКырып-союп, сапырып,\nАй-талаада калганы\nАлапайын таба албай:\n«Мен калдым!» - деп бакырып,\nӨөдө-төмөн карабай,\nӨткөрө жанын аябай,\nӨкүм тууган кабылан\nКууган экен сапырып.\nМанжуу качып, дыр коюп,\nАлтай тоосун жакалап,\nАркасынан эр Манас\nАйдап кырып, бакалап,\nӨкүмсүгөн манжуулар\nӨз дүйнөсүн чачыптыр,\nӨлгөнүнөн калганы\n\f                    Өбөктөй минип атына,\n                    Өкүрүп алып качыптыр.\n                    Кара калмак, манжуулар\n                    Катуу үркүп аянып,\n                    Коңгуроо бекем кагылып,\n                    Кол эсинен жаңылып,\n                    Ушинтип качып короктоп,"
  },
  {
    "id": "759",
    "text": "Кол эсинен жаңылып,\n                    Ушинтип качып короктоп,\n                    Өөдө-төмөн сороктоп,\n                    Калдайларын кырдырып,\n                    Аттарын олжо кылдырып,\n                    Артынан кууп кырганга\n                    Эригип Манас аянбай,\n                    Өлгөнүнөн калганы\n                    Кең Алтайдын туура кыр -\n                    Кара-Тоону таянды.\n                    Таянып качып барганда\n                    Эр Манаска баш тартып,\n                    Эзкара келди элчиге."
  },
  {
    "id": "760",
    "text": "Эзкара Манастан үч күн уруш токтот деп, үч күн нөөмөт сураганы (дем\n                              алыш)"
  },
  {
    "id": "761",
    "text": "«Баатыр Манас, көк жал шер\n                    Кармашкан кыйын дөөлөрдүн\n                    Баарысын сойдуң артык эр!\n                    Телегейиң теңдигиң,\n                    Билинди бүгүн шердигиң.\n                    Топон суу жетпес Бээжинге\n                    Тозокту жаман баштадың,\n                    Толуп жаткан балбанды\n                    Томпойтуп кырып таштадың.\n                    Алтайдан артык туулган\n                    Оён Манас, кебимди ук!\n                    Он экиде ок атып,\n                    Бээжинге салдың чуулган.\n                    Бел байлаган кыраңча,\n                    Бел экениң билинди,\n                    Мендеден артык туулган\n                    Шер экениң билинди.\n                    Карыпчылуу кан айдап,\n                    Канкорум, сага жабылдык,\n                    Калдайды чогуу кырдырып,"
  },
  {
    "id": "762",
    "text": "Канкорум, сага жабылдык,\n                    Калдайды чогуу кырдырып,\n                    Канкорум, сага багындык.\n\fЭрдикти кыйын салдыңыз,\nЭчактагы кегиңди\nЭми бизден алдыңыз.\nЭсенкан буйрук кылган соң,\nЭчен дөө сизге жабылдык,\nЭрлерди союп жоготтуң,\nЭэ, баатыр, сизге багындык!\nСулайман сурак албаган\nКапкалуу Бээжин жер мына,\nКырбай-сойбой сурап ал,\nОрдолуу кытай эл мына!\nБаатыр, сенин алдыңа\nБаарын тартып турабыз,\nБагындык -деп, ат тартып,\nКара баш тартуу кылабыз!\nКаарың катуу шер болсоң,\nОпол-тоодой эр болсоң,\nБир убада кылыңыз,\nАчууланып баратсаң,\nАлдыңа тартуу кылалык,\nАлтай, Каңгай жериңди,\nЧогуусу менен берелик,\nКалмак, манжуу элиңди.\nБаашалуу кытай эл мына,\nБашымды кессең мен мына!\nДеген сөзгө көнүңүз,\nШер экениң чын болсо,\nҮч күнү нөөмөт бериңиз!\nКалдайыбыз, каныбыз\nКатуу кеңеш кылалык,\nУбада кылып, былк этпей,\nОшо жерге туралык,\nДегениңе көнөлүк,"
  },
  {
    "id": "763",
    "text": "Катуу кеңеш кылалык,\nУбада кылып, былк этпей,\nОшо жерге туралык,\nДегениңе көнөлүк,\nМанжуу, кытай кандыгын\nКеңешип сага берелик.\nАт баштаган алты миң\nАстыңа тартуу кылалык,\nКырып-жоюп ийсең да\nКызырдуу Манас кабылан\nМоюн тосуп туралык.\nБел байлаган кыраандай,\nБел экениң чын экен,\n\fБелгилүү чыккан буруттан\nШер экениң чын экен.\nКалкка кабар салабыз,\nЧынмачындын шаарына\nЧын Манас сенин өзүңдү\nКан көтөрүп алабыз.\nАчуу байда болчу эмес,\nАчууланбай көнүңүз,\nКанкор Манас кабылан\nҮчүнчү күндөн мен калсам,\nКаарды катуу баштаңыз,\nАндан кийин, кан Манас,\nКалтырбай кырып таштаңыз!»\nЭзкара мындай дегенде\nДегенине көндү - дейт,\nАла көөдөн артык шер\nЭрдиги калың, эси жок,\nҮч күнү бурсат берди - дейт.\nУрушту тыйып, кол топтоп,\nЭзкара колго барды эми,\nКабарды катуу салды эми.\nКүрмө кийген манжуунун\nКүчтүүлөрүн жыйнады,\nТаш сайынган кытайдын\nТазаларын жыйнады.\nКарыпчылуу калмактын"
  },
  {
    "id": "764",
    "text": "Күчтүүлөрүн жыйнады,\nТаш сайынган кытайдын\nТазаларын жыйнады.\nКарыпчылуу калмактын\nКандарын бүткүл чогултту.\nТуура балаа Эзкара\nТуралбай ичи өрт жанды,\nЧылгый балаа чоң Жолой\nЧыдай албай бул турду.\nТаштуусу жандан түңүлүп,\nДалай балбан күйүнүп,\nКөк гүлдүү тон жамынып,\nКөрөр болсоң Эзкара\nКөк жолборстой чамынып,\nКаарданып бакырып,\nКалдайларын чакырып:\n«Чылгый балаа канкорду\nҮч күн нөөмөт бергин» - деп,\nАлдап келдим анткорду.\nОңой Манас кул эмес,\n\fОюлгур жайы башкача -\nОң таптырар уул эмес!\nТолгон айза имерди,\nКызыталак ал бурут\nТопту чечип жиберди.\nКаарды катуу баштады,\nКаары катуу бул бурут\nКалдайды кырып таштады!\nБул буруттун кордугу,\nБашкача болду зордугу.\nКан Эсен буйрук кылганда\nКармашты катуу салчу элек,\nКатылган жандын баарысын\nКармап байлап алчу элек.\nЭнеси талак бурутка\nЭңдирип ийдик жолдо - деп,\nЭми кантип барабыз,\nКан Эсендин алдына,\nКепти кантип табабыз?"
  },
  {
    "id": "765",
    "text": "Эңдирип ийдик жолдо - деп,\nЭми кантип барабыз,\nКан Эсендин алдына,\nКепти кантип табабыз?\nКөрбөдүң беле балбандар,\nМыктыдан келдик, эр келдик,\nБири миңге жараган\nМыктылардан тең келдик!\nКанкор алып койду - деп,\nКан Эсендин алдына\nКантип жооп айтабыз?!\nБул өңдөнгөн кордукту\nТирүү кантип көрөбүз!\nТимеле тирүү калгыча\nКыргын болуп өлөбүз!\nАртык акыл салганым,\nАбайла чогуу балбаным,\nҮч күнү нөөмөт бергин - деп,\nАла көөдөн Манасты\nЭптеп-септеп алдадым.\nАярым такыр кылбагын,\nАла көөдөн көөсөрдөн\nАяй көрбө жаңжалың!\nКаканчындын канынан\nКайраты ашык бел элең,\nКара кылып, бел туткан,\nАт оюнчу, жөө күлүк\n\fКазыналык чоң мерген -\nИшенгеним сен элең!\nАяр болсоң, эр болсоң\nАаламды буй кылчу\nЧоң мергеним сен болсоң,\nАты тулпар буруттун,\nАтын болжоп байлай ат,\nАлың келсе, Каражой,\nАла көөдөн канкорду\nТеги, тирүү койбой, жайлай ат!\nСаадагың мыктап кармай көр,\nКаары бөлөк канкорду\nЧекеге атып, жайлай көр!"
  },
  {
    "id": "766",
    "text": "Саадагың мыктап кармай көр,\nКаары бөлөк канкорду\nЧекеге атып, жайлай көр!\nМен Эзкара болгону\nКан - деп, атка конгону\nМындай эрди көрбөдүм.\nМуну жайлап сойбосоң,\nБилген чырын кылуучу,\nМинете берсе бул канкор\nБир жанды койбой кыруучу.\nМурда муну сойбосок,\nКызыталак канкорду\nТындым кылып койбосок.\nЖыйылган колдун баарысын\nТөбөбүздөн басуучу,\nКаканга чейин кубалап,\nСоюп канды чачуучу!\nАмалды артык кылгыла,\nАйлалуу эрди жыйгыла,\nКалмактардан кан Жолой,\nКытайлардын чоң Дөөдүр,\nКаршы-терши турушкун,\nКачпай-шашпай канкорго\nБет алышып урушкун!\nКолго алаксып турганда\nКамбыл мерген Каражой,\nКамбыл мерген сен элең,\nКапталынан сак болгун!\nЖети миң балбан сан колдой\nТуш-тушунан кол салып,\nӨзүм карап жетейин!\nАйкырып айза бир сайып,\n\fАла көөдөн канкорго\nАралаша кетейин!\nАябай айза сунайын,\nАлаксытып кол байлап,\nАлсыратып турайын!\nКапталдан чыксын кан Жолой,\nКармалаша туралык,\nУшундай кызык кылалык."
  },
  {
    "id": "767",
    "text": "Алсыратып турайын!\nКапталдан чыксын кан Жолой,\nКармалаша туралык,\nУшундай кызык кылалык.\nАстындагы мингени -\nКабыргалуу казанат,\nКас тулпардын өзү экен,\nОк жетпестин бири экен.\nЖаа жетпес тулпар аты бар,\nҮйүң күйгөн буруттун\nУшундай экен каркыбар.\nСалмагы кымбат, заары күч\nБул амалды кылбасак -\nСайышканды кылат түз!\nТулпарынан айырып,\nТууралап азап салбасак,\nКанатынан айырып,\nКаптап байлап албасак,\nОюнчук Манас эр эмес,\nОң таптырар шер эмес.\nБелди бекем буугудай,\nБеттешкенди жок кылып,\nБээжинге чейин куугудай.\nБейлей көргүн, Каражой!»\nБегирээк айтып Эзкара,\nӨткүр чечен жан экен,\nӨрттөнүп кеткен Эзкара\nАкылга дыйкан, айлакер\nАябаган жан экен,\nКыйла сөз айтып, Эзкара\nЧоңкүрөң оозун бурду эми,\nЭзкара сөзүн укканда\nУлуктары, эрлери,\nКүрмө кийген күчтүүсү,\nЭзкара сөзүн эп көрүп,\nКүүлөндү Жолой балбаны,\nКайрат кылып белсенбей,\nКамынбай бирөө калбады.\n\fЖай-жарагын шайланып,"
  },
  {
    "id": "768",
    "text": "Күүлөндү Жолой балбаны,\nКайрат кылып белсенбей,\nКамынбай бирөө калбады.\n\fЖай-жарагын шайланып,\nЖайнап жаткан көп улук\nЖоо-жарагын байланып,\nУлук Луңтуң кандары\nБаатырсыган жандары,\nАйзага камбыл эрлери,\nАкыл билгич кендери,\nЭзкара кебин эп көрүп,\nАйтса-айтпаса төгүнбү,\nКадырман каным Эсенкан\nКаалап бизди жиберди.\nМылтык атып, жаа тартса\nЧоёт - деп, бизди жиберген,\nКагыша кетсе канкорду\nСоёт - деп, бизди жиберген.\nКайра тартпай тийгенин\nКармайт - деп, бизди жиберген,\nКагышканды соо кылбай,\nЖайлайт - деп, бизди жиберген.\nКубалатып канкорго\nКуру кантип барабыз,\nБуруттан качып келдик - деп,\nТоодой Эсенканыңа\nАйланы кантип табабыз?\nАла көөдөн бурутту\nЧогуу каптап көрөлү,\nҮркүп, качып жүргүчө\nТиктеп туруп урушуп,\nТим эле өлүм бололу?\nКайрат кылып какайып,\nКамынбай аскер калбады,\nКаарданып, күпүлдөп,\nКаарын салып алганы!\nБурут келсе жейбиз - деп,\nКаарданып айланып,\nЖоо-жарагын байланып,"
  },
  {
    "id": "769",
    "text": "Каарын салып алганы!\nБурут келсе жейбиз - деп,\nКаарданып айланып,\nЖоо-жарагын байланып,\nКайнап жаткан көп балбан\nЧокморун чогуу алышып,\nАрдыккандан балбандар\nАдыраңдап калышып,\nКүрсүлөрүн байланып,\nКырса Манас кырсын - деп,\n\fКыйын амыз кылышып,\nТобокел - деп, токтобой\nТолкуп аскер калганы.\nТозоку Жолой, Эзкара\nТолуп жаткан балбаны,\nКаар бетине айланып,\nАлтындан саадак байланып,\nКелишимдүү ат минип,\nКең куйругун чарт түйүп,\nКызыл-тазыл кийинип,\nКытайлардын Каражой\nЖоо дегенде сүйүнүп,\nМергени жандан ашынган,\nАйдай сары түз келсе,\nЖарты куурай жашынган.\nЖаман айтса таңылбас,\nЖакшы сүрө бутадан,\nАйзанын ашкере учунан,\nАтканда чочко жаңылбас.\nЖөө чуркаса чоң күлүк,\nКатылганды буй кылып,\nАаламга салат чоң бүлүк.\nКызыл-тазыл кийинип,\nҮйүң күйгөн бул капыр\nЭликтей чуркап түйүлүп.\nКаражой келди камынып,\nКамынмак болду көп улук.\nКамбылдары, кандары\nКалайман түшүп, чуу туруп,"
  },
  {
    "id": "770",
    "text": "Каражой келди камынып,\nКамынмак болду көп улук.\nКамбылдары, кандары\nКалайман түшүп, чуу туруп,\nБеленденди жер өлчөп,\nМээнетти мындай салганы -\nКөөдөк эрди жөөлөтүп,\nБээжинге байлап алганы.\nКыйын, оор кеп урду.\nУбаданы бек урду.\nКүрсүлөрүн шайлады,\nКүтүнбөй бир жан калбады.\nКоштоо келген колунан,\nАрдан миңден союшуп,\nКачкан мындай болсун - деп,\nКолодон кылган бурканды\nТөшүнө бекем коюшуп,\n\f                 Эзкара, Жолой эки кан\n                 Качсак кырып салгын - деп,\n                 Убада кылып, эчен жан\n                 Ташты омуруп, чеп кылып,\n                 Кетирбей жолун бек кылып,\n                 Улуктары, кандары\n                 Амызданып кытайлар\n                 Күтүнбөй бирөө калбады,\n                 Кызыр чалган Манаска\n                 Кытайдын кызык жаңжалы.\n                 Ардан азык союшуп,\n                 Манжуу менен калмактан"
  },
  {
    "id": "771",
    "text": "Ардан азык союшуп,\n                 Манжуу менен калмактан\n                 Кароолду катуу коюшуп,\n                 Күн мезгили бүткүчө,\n                 Толкуп келген сан кытай\n                 Жатып калган коногун\n                 Эми айтып берели,\n                 Кырылып уруш болгуча,\n                 Кытай кайнап толгуча\n                 Эр Кошой абаң жомогун."
  },
  {
    "id": "772",
    "text": "Кошой Билерик менен Манасты бошотуп алуу үчүн аскер камдап,\n                    Кытайга жөнөгөнү"
  },
  {
    "id": "773",
    "text": "Ак асаба туу камдап,\n                 Эл өөдөгө тартарда,\n                 Ат кара тил мезгилде,\n                 Өң тулпардын ичине,\n                 Казы байлап, май толуп,\n                 Берен Кошой абакең\n                 Артык балбан, артык шер,\n                 Акылга дыйкан кеменгер.\n                 Жолборс абаң кан Кошой\n                 Шамал тийсе, сел тийбес,\n                 Чатырлыгы дагы бар,\n                 Жоо бөрүсү абаңдын\n                 Баатырлыгы дагы бар.\n                 Элге сынчы Кошойдун\n                 Эшендиги дагы бар,\n                 Акылга дыйкан чоң аяр\n                 Абаң Кошой баатырдын\n\fЧечендиги дагы бар.\nАбаң Кошой карыда\nАр өнөрдүн баары бар.\nОрчун журтка туу болгон,\nОлуя Кошой абаңдын\nОрдолугу дагы бар.\nОпсуз Кошой абаңдын\nМолдолугу дагы бар,\nАйза кармап, топ бузган\nЫктуулугу дагы бар.\nТулпар минип, туу алган"
  },
  {
    "id": "774",
    "text": "Молдолугу дагы бар,\nАйза кармап, топ бузган\nЫктуулугу дагы бар.\nТулпар минип, туу алган\nТуйгун Кошой абаңдын\nМыктуулугу дагы бар.\nЭрени бар, каны бар,\nЭс билген жандын баары бар.\nАнжыяндын Айкожо\nЭшен сопу, кары бар,\nАбаң Кошой жанында\nЭчендердин баары бар.\nАбаң Кошой карыя,\nАрка кылган олуя\nКалыйпа кирип кат алган,\nКанзаададан бата алган.\nОн эки бирге кол берип,\nКабылан Кошой абакең\nЗайыппуруш атанган.\nЖелигип Кошой абакең\nЖетик ой түшүп башына\nЧеч-Төбөгө токтоптур,\nЖакыптын уулу Манасты\nЖарыктык Кошой жоктоптур,\nТүш көргөндө кечинде\nАйкожонун жалгызы\nБилерик түшүп эсине.\n«Заман акыр-такырды\nБилгенге кытай салды эле.\nСамаркандын шаарынан\nКарадөң уулу Жарманас\nАнык Манас ушу - деп,\nАны байлап алды эле.\nАлтымыш капка Бээжинге\nАйланып согуш салбасам,\n\fБайланып жаткан баатырлар\nКолдорун чечип албасам,\nКошой болбой өлөмбү,\nӨлбөй тирүү жүргүчө\nКыяматты көрөмбү!\nЧөөгүнү алтын, чай арзан"
  },
  {
    "id": "775",
    "text": "Кошой болбой өлөмбү,\nӨлбөй тирүү жүргүчө\nКыяматты көрөмбү!\nЧөөгүнү алтын, чай арзан\nЧөөлүксө курсак тойгузган,\nБусурмандын шаарында\nСамаркандай калаа жок,\nМаңдайга бүткөн бир ырыс\nБусурмандын журтунда\nМанасындай бала жок!\nЖетимиш эшик Бээжинге\nЖети айлана барбасам,\nЖер түгүндөй кытайдан\nЖети жылы урушуп,\nКамоодогу балдарды\nАжыратып албасам,\nКошой болбой өлөйүн,\nКор болуп тирүү жүргүчө\nТуулбай туна чөгөйүн!\nСакалымдын агында,\nСапарым чукул чагында\nСандап жаткан кытайды\nСапырылтып көрөйүн!\nАбайлагын, эл-журтум,\nЖети-Өзөн бизге жер эле,\nЖакыптын уулу жаш Манас\nКабылан тууган шер эле.\nКүрдөлүү журтту кыйнабай\nКүтүп алуучу эр эле,\nТелегейи тең эле,\nШай колдогон шер эле!\nКөргөзө турган заман кыл,\nЖан деп кудай жаратсаң,\nМанасты кудай аман кыл!\nӨлчөсөм ушу мен Кошой\nӨлбөй тирүү жүргөндө\nНе мураска жетемин,\nАлтымыш капка Бээжинге\nАтышып согуш саламын!\nАлтайда туулуп чоң болгон"
  },
  {
    "id": "776",
    "text": "Не мураска жетемин,\nАлтымыш капка Бээжинге\nАтышып согуш саламын!\nАлтайда туулуп чоң болгон\n\fАтагы башка зор болгон\nАрслан Манас беренди\nСалып алып алдыма\nКайнап жаткан кытайдан,\nКамалып жаткан балдарды\nАжыратып аламын.\nКармашарым - Каканчын,\nКасташарым - Бакбурчун,\nТүнөрүңкү кытайга\nТүз барып айза сунгула,\nТүйшүктү көргөн эл үчүн\nЖаныңды курман кылгыла!\nКара кытай, манжууга\nКачырып айза сунгула,\nКамалып жаткан эр үчүн\nЖаныңды курман кылгыла,\nАтышты арбын салгыла.\nАйдалган Жакып, Акбалтай\nАлтайда турат - деп угам,\nАжыратып алгыла!\nАйласын таппай ал тууган\nЗарланып жүрөт - деп угам.\nКечээ, Манас келгенде\nКызыр чалган көк жалдын\nАстынан тосуп алууга,\nКытайга кыргын салууга,\nАк буудай унун чайнаштык,\nАк куранды кармаштык.\nКурга түйгөн канты бар,\nКызырлуу Манас шер менен\nКудайлашкан антым бар.\nКүндү катка салганбыз,\nКүн эсебин алганбыз.\nБыйыл Кошой абакең\nКошуун баштап, кол жыям,"
  },
  {
    "id": "777",
    "text": "Күндү катка салганбыз,\nКүн эсебин алганбыз.\nБыйыл Кошой абакең\nКошуун баштап, кол жыям,\nКол жыйганда мол жыям» -\nДеп, ошондо абакең,\nТоктоно албай камынып,\nАрсландай чамынып,\nАтагы улук Бээжинге\nКол баштоого камынып,\nКолу жетип, тил алган,\n\fКошой - деп, анык биле алган,\nКозголоң салып койбостон\nКойбой жыйып алды - дейт.\nЖыйган журттун ичинде\nЭрендер бар, ыктуу бар,\nЭл агасы мыктуу бар,\nДаанышман бар, кары бар,\nКаканга казат кылуучу\nКайраттуулар баары бар.\nЭски-Чамбыл жердеген,\nЭзелден мыкты эр деген,\nЭңкейтип адам жеңбеген\nЭр Буудайык ошо бар.\nСары-Арканы жердеген,\nСалмактуу кыйын эр деген\nКазактардан Айдаркан\nӨзөндөн чаңы буркурап,\nӨлөңүн айтып чуркурап,\nЭр Айдаркан кошо бар.\nЖети-Өзөндүн дөөлөрүн,\nЖетик Кошой абакең\nЖетик жыйнап алыптыр.\nЧеч-Төбөнү жер жайлап,\nАлп дөөлөрдүн баарысын\nАбаң Кошой ошондо\nАйдаган экен кембайлап,\nЖер козголуп, кол толуп,\nЭл эсебин алганда,"
  },
  {
    "id": "778",
    "text": "Абаң Кошой ошондо\nАйдаган экен кембайлап,\nЖер козголуп, кол толуп,\nЭл эсебин алганда,\nЭлди катка салганда\nОн эки миң кол болуп,\nБукарлыктан чоң молдо\nАнжияндан Айкожо\nКурун селде чалынып,\nКудуретке жалынып,\nАжал жетсе өлөм - деп,\nАжал жетпей бир калса\nБул Кошойдун колуна\nЫймам болуп берем - деп,\nАты Айкожо ал болуп,\nКүлүктөн тулпар ат алып,\nАбаң Кошой ошондо\nОлуя чалдан бата алып.\n\fЖер айрылып кол толуп,\nКүлазыкты мол алып,\nЖер өзөндөн ошондо,\nЖер майышкан кол алып,\nАзык жүктөп төө алып,\nАбаң Кошой ошондо,\nАлыша турган дөө алып,\nКүлүктөн тулпар ат алып,\nКалыйпадан бата алып,\nКасаба туусу калкылдап,\nКабылан Кошой абаңыз\nКамынган экен аттанып,\nКүн мезгилин албаптыр,\nКүндө тынып калбаптыр,\nОрто-Бээжин баткалда,\nЭсенкандын көп колу\nМанас менен ошондо\nОйрондошуп жатканда,\nЭсенкандын элчиси,\nКапка баккан сакчысы,\nБолот эшик дарбаза\nАчып, тартып, жапчуусу,\nАндан бирөө калбаптыр."
  },
  {
    "id": "779",
    "text": "Капка баккан сакчысы,\nБолот эшик дарбаза\nАчып, тартып, жапчуусу,\nАндан бирөө калбаптыр.\nЖарманас менен Билерик\nОрдо аткан жеринде\nОён Кошой эр абаң\nКайгуул карап, жер чалып,\nКамбыл Кошой барыптыр,\nОн эки кароол, кырк сакчы\nКызырлуу Кошой абаңыз\nКыйратып кырып салыптыр.\nЗындандагы экөөнү\nКамбыл Кошой абакең\nОрдон сууруп алыптыр.\nОн эки супа, төрт супту,\nКийгенден Кошой коркпоптур,\nЭэр белдей кыраңды\nАшкандан Кошой коркпоптур.\nТемир аркан торунан\nЖарманас менен Билерик\nАжыратып алыптыр.\nЭсенкандын колунан\n\fЗыйнатыма минүүгө\nЖоргом ушу болот - деп,\nАжыраттым балдарды\nОлжом ушу болот - деп,\nБайланып жаткан базардын,\nБагын ачты эр Кошой,\nБайланып жүргөн балдардын\nКолун чечти, эр Кошой.\nЭл баспаган бейиштин\nЭшигин ачты, эр Кошой,\nЭч ким көрбөс бейиштин\nТөрүн көрдү, эр Кошой.\nУкканга болду чоң белги\nСалып чыкты, эр Кошой,\nАлтынын бөлүп олжого,\nЖүктөп чыкты, эр Кошой,\nАябаган дүмөктү"
  },
  {
    "id": "780",
    "text": "Салып чыкты, эр Кошой,\nАлтынын бөлүп олжого,\nЖүктөп чыкты, эр Кошой,\nАябаган дүмөктү\nСалып чыкты, эр Кошой.\nОрдо жаткан балдарын\nАзат кылып дүйнөгө\nАлып чыкты, эр Кошой\nАскер жыйнап, кол жүрүп,\nАбаң Кошой ошондо\nКеркабылан, Тайтору\nКеришке эки ат минип,\nБайгамбар чалыш карыя,\nБабаң Кошой олуя\nБерендигин билгизип,\nБилериктин алдына\nТартып алган кытайдан\nКоёнбозду мингизип,\nТеминип уруш салыптыр,\nЭсенкандын Телжээрде\nСакчыларын сойгондо\nСалмактуу Кошой абакең\nОлжо кылып алыптыр.\nШер экенин билгизген,\nКарадөңдүн Жарманас\nАтты ага мингизген.\nЭки жан колго тийгенде\nКабактын баарын ачыптыр.\nКайгынын баарын чачыптыр,\n\fАчкан курсак тоюптур,\nАбаң Кошой ошондо\nКайгынын баарын жоюптур.\nБээжиндин бери бетине,\nЧыккан экен эр Кошой\nЧай алган тоонун четине.\nЭэн талаага чыкканда\nЭр экен Кошой абакең\nЖан казанга өлчөтүп,\nКемегени ойдуруп,\nАй туякка ошондо\nЭки жүз бээ сойдуруп,\nБаабединин бат айтып,"
  },
  {
    "id": "781",
    "text": "Жан казанга өлчөтүп,\nКемегени ойдуруп,\nАй туякка ошондо\nЭки жүз бээ сойдуруп,\nБаабединин бат айтып,\nАдам тапкыс ой кылып,\nАй-талаада абакең,\nАшык үлкөн той кылып,\nТаң кашкайып сүргөндө,\nЖерге жарык тийгенде\nКаарданып бакырып,\nЭрендерди чакырып,\nБилбегенди билгизип,\nБилимдүү Кошой карыя\nТуйбаганды туйгузуп,\nТуйгун Кошой олуя:\n«Ала чапан Айкожо,\nБукарлыктын чоң молдо,\nСен да мында турасың,\nАскер жыйнап, кол жыйган\nЭр да мында турасың,\nАйзакерден кабылан,\nЫктууң мында турасың,\nЖоо айласын куп билген\nМыктууң мында турасың!\nТуура тарткан кара кыр\nМенде ашуучу бел эмес,\nЧалыяр тийбес Бээжинге\nЧама келчү эл эмес.\nОйлосом Бээжин калаадан\nСулайман сурак албаган,\nКаары катуу капырга\nКатылган аман калбаган.\nКанча миңден жери бар.\n\fКанча уруудан эли бар.\nЖапа салып каптаса\nЖерди, жанды коёбу?\nЖалгыз көз деген эли бар,\nБет алып менде жеңеби,\nБейпайлашкан капырдан,\nБери аман келеби?"
  },
  {
    "id": "782",
    "text": "Жалгыз көз деген эли бар,\nБет алып менде жеңеби,\nБейпайлашкан капырдан,\nБери аман келеби?\nЧапчышкан адам оңобу,\nЭчен жылы урушса\nЭңкейип кытай коёбу,\nАйтсам эчен кебим бар,\nНур төгүлүп бул жерге\nДоор-кыямат болгуча,\nЭч ким жеңип албайт - деп,\nАлда Таала Кудайдын\nӨзүнүн айткан кеби бар.\nАлты шердин акыры\nКабылса кудай бергени\nАрслан Манас шериң бар.\nБерен да ошол, шер да ошол,\nТапса ачылат таалайың\nМанасты таап алабыз,\nБерен Манас көк жалды\nБелге таңуу кылабыз.\nУлук Манас шер ошол,\nКүрдөөңдү тапчу эр ошол.\nТуурдугуң май кылат,\nТушукса Манас кабылан\nАлакандай бусурман,\nТуш-туш жакка кан кылат.\nКерегеңди май кылат,\nКезиккенде өзүңдү\nКелберсиген кан кылат.\nБийик аскар бел ошол,\nБизге кудай буюрган,\nАлакандай бусурман\nКүтүп алуучу эр ошол!\nДушман болуучу элиң бар\nДушманга кылың жедирбей,\nКүтүүчү Манас эриң бар.\nБилип журтум, кебимди ал\nКыя да ошол, бел да ошол,\n\fКылыгы жанды кубанткан"
  },
  {
    "id": "783",
    "text": "Күтүүчү Манас эриң бар.\nБилип журтум, кебимди ал\nКыя да ошол, бел да ошол,\n\fКылыгы жанды кубанткан\nКымбаттуу Манас шер ошол!\nАлтайда кара калмактын\nАрасында туулган,\nЭрешен тартып эр болуп,\nЭр уулу менен тең болуп,\nЭрбейип атка мингенде\nКалмакка салган чуулган,\nКара калмак арыз болуп,\nКан Эсенкан өзүнө\nКаарды катуу салды - дейт,\nТагынан чочуп Эсенкан\nКаарды катуу баштаптыр.\nКанкордун жайын укканда\nКан Эсенкан ошондо\nАлтын тактын үстүнөн\nУчуп кете таштаптыр.\nКымбатты байлап алууга,\nУшинтип орго салууга\nКамынган экен Эсенкан.\n«Кетирбей байлап келгин» - деп,\nАлп дөөсүн жыйып алды - дейт,\nБерендерин жиберип,\nМанаска дүмөк салды - дейт.\nКырк уруу кытай калың эл\nКыраан Манас султанды\nКаптап жатып калды - дейт.\nБекер Манас уул эмес,\nБелгилүү да эле, бел да эле,\nМендеден чыккан шер да эле,\nБек караан болуп берсин - деп,\nЖабылалы бусурман\nЖараткан бизге берди эле.\nАтышты арбын салалы,"
  },
  {
    "id": "784",
    "text": "Бек караан болуп берсин - деп,\nЖабылалы бусурман\nЖараткан бизге берди эле.\nАтышты арбын салалы,\nАлда Таала кош көрсө\nАрслан Манас көк жалды\nАжыратып алалы.\nӨлбөй аман жүргөндө\nНе мураска жетели,\nКабылан Манас канкорго\nКатуу бүлүк салышып,\nКурман болуп кетели.\n\fКан Манас эсен табылса\nБелди бекем бубалы,\nБек кызыкса кытайды\nБээжинге чейин кубалы.\nКандарын байлап алалы,\nКара кытай, манжууга\nКадыр Алда жар болсо,\nКалайманды салалы.\nМанастай баатыр кабылбайт\nБайкагыла, ай, бусурман,\nМанастай бала табылбайт!\nМанас аман табылса,\nШер болбойбу Манасың,\nЖер болбойбу Таласың!\nБузуп алат Ооганды,\nБул Манасың турганда\nБузук эл кайдан соо калды!\nКырып берер кытайды\nӨткүр да ошол, курч да ошол,\nБаабедин айтып тилесек\nТабылбас Манас мүлк ошол.\nТашты бузуп, жол салар,\nДалай жерге кол салар!\nКол айдап бери чыкканда\nКары Кошой абакең\nКазыны чайнап жеп келдим,\nКабылан Манас табылса\nКалдай эмес кандайдын"
  },
  {
    "id": "785",
    "text": "Кары Кошой абакең\nКазыны чайнап жеп келдим,\nКабылан Манас табылса\nКалдай эмес кандайдын\nКандыгын алам - деп, келдим.\nЖалпы журт бери чыкканда\nЖаяны кесип жеп келдим,\nЖайдары Манас табылса\nЖаң-жуңду бузам - деп келдим,\nЖатсам-турсам тилегим,\nАйкөл аман табылса,\nАаламга татыйт дүмөгүм!\nКара найза зулпукор\nКөөлөшөрмүн - деп турам,\nКабылан тийсе колума\nКытай эмес, кылымга\nЖөөлөшөрмүн - деп турам.\nМанас кан тийсе колума\n\fКары Кошой жан болом,\nКарап тургун бусурман,\nКара кытай, манжууга\nКайкалаган кан болом!\nТилимди алгын бусурман,\nТилге салып багынтам,\nТил билбес кара кытайды\nКыраан Манас барында\nКынжылап алып багынтам!\nАтыша чыга жоо келсе\nАстыга салып айдаймын,\nАрслан эр тийсе колума\nКытай эмес ааламды\nАзуума салып чайнаймын.\nАжалым жетсе өлөмүн,\nКырааным тийсе жолума\nКытайды көздөй кол тартса\nТуусун кармап беремин,\nТуу түбүндө турармын,\nТуйгунга кызмат кылармын.\nЧеч-Төбөдө заңкайып,"
  },
  {
    "id": "786",
    "text": "Туусун кармап беремин,\nТуу түбүндө турармын,\nТуйгунга кызмат кылармын.\nЧеч-Төбөдө заңкайып,\nТурдум эле жай жайлап,\nОшо Манас айынан,\nАлышарым Каканчын\nАлакандай бусурман\nАйдап келдим кембайлап,\nКечүүдөн алган көчүмдү,\nКесепет кара кытайдан\nКеңири башым барында\nАлганы келдим өчүмдү.\nЖарылган бир ууч эл үчүн\nЗарып кылам малымды,\nТаалайлуу Манас эр үчүн\nКурман кылам жанымды.\nУлугуң бар, каның бар,\nУруктардан баарың бар.\nКайнап кытай кол салса,\nКараандуу адам жол чалса\nАкылыңдан шашпагын,\nАнтаңдап, журтум, качпагын!\nБейпайды бекем салабыз,\nБейили бузук кытайга\n\fБет алышып урушуп,\nБерен Манас көк жалды\nАжыратып алабыз.\nКайнап жаткан кытайдын\nБел байлаган бели бар,\nБекип жаткан жери бар.\nКанкор Манас кабылан\nКаптап кирип, ал кытай\nКаарын салган жери бар.\nКаптап кирип Манасты\nКармашып байлап алууга,\nКаарды катуу салууга,\nЖапаны баштап жабылып,\nКанкорду каптап киргендир,\nТуш-тушунан кыжылдап,"
  },
  {
    "id": "787",
    "text": "Каарды катуу салууга,\nЖапаны баштап жабылып,\nКанкорду каптап киргендир,\nТуш-тушунан кыжылдап,\nӨкүмдү кытай салгандыр.\nЭче күн тынбай салышып,\nКабылан Манас, канкор шер\nКамоодо жатып калгандыр.\nКайгырып Манас күйүнүп,\nКайран жандан түңүлүп,\nЖапаны көк жал көргөндүр.\nЖарыктык абам эр Кошой\nЖан абам качан келет -деп,\nКөөнү келсе көк жал эр\nМага күйүп жүргөндүр.\nБерениң бар, каның бар,\nБелгилүү Манас кан үчүн\nБет алып уруш салалы,\nБекип жаткан жер менен\nБейпайлашып калалы.\nУруш салар себебиң\nУшу келген бусурман\nКарып болуп айдалган\nАкбалтай, Жакып карып бар,\nАжыратып алуучу\nАрслан Манас жарык бар,\nАдамга каалап табылгыс\nОшолордон туулган\nАйкөл Манас жарык бар.\nМанастын жайын сураба\nБерен да ошол, бел да ошол,\n\fБелгилүү айкөл шер да ошол.\nСуратпай кыргыз бурутка,\nБузулуп кеткен аз журтка\nБерен да ошол, мээ ошол.\nМээнеттеги кыргызды\nБек кайтарчу ээ ошол.\nЖалпы журтум кулак сал"
  },
  {
    "id": "788",
    "text": "Берен да ошол, мээ ошол.\nМээнеттеги кыргызды\nБек кайтарчу ээ ошол.\nЖалпы журтум кулак сал\nЖайнаган кытай, манжуунун\nЖапасына калалы,\nЖанагы Манас жалгызды,\nЖан аябай салышып,\nАжыратып алалы.\nЖана кудай колдосо,\nАрслан Манас шериңди\nАзганактай кыргызга\nКан көтөрүп калалы.\nКаралды Манас бар болсо\nКара курттай капырга\nКаары толук баатырга\nКаптап кыргын салалы,\nУлугуна, шерине,\nКаканчындын элине\nКан Манастын айынан\nУруш кыла баралы.\nУруш кылсак бул кытай\nКайнап жаткан эл ошол,\nКатылышсак капырга,\nКаруусу толук баатырга\nУлугу арбын кеби бар,\nКолуна түшсөң жолу тар,\nЖыланча чаккан заары бар.\nКытай эли кырк бөлөк,\nКыркынын жөнү кырк башка,\nКылымды бузган көйкашка\nАлптары бар, каны бар,\nАр кандай түрдүү ал журттун\nАлп дөөсүнүн баары бар.\nУлукман бар, каны бар,\nУруп кеткен кытайда\nУрушууга мыкты бар.\nОйлоп ичим болот чок,\nАл кытайдын элинде\n\fНелер бар да, нелер жок.\nАдам тилин билбеген"
  },
  {
    "id": "789",
    "text": "Ойлоп ичим болот чок,\nАл кытайдын элинде\n\fНелер бар да, нелер жок.\nАдам тилин билбеген\nБөлөк айткан сөздүү бар,\nБөлөгүн айтып нетейин,\nБашында жалгыз көздүү бар.\nБээжин оңой жер эмес,\nБел байлаган бели бар,\nКаран калган кытайдын\nКап-Тоодон бери эли бар.\nЗыйкырчысы, жайчы бар,\nДубакери туурада\nТутанып өлгөн кытайдын\nУлугу арбын жаны бар.\nУруштан кайта тартпаган\nУшундай тажаал абыдан\nЖети-Өзөндө жатканда\nЭэн калган жерибиз,\nЭчен жол кытай чаап алып,\nТентиген кыргыз элибиз.\nУламадан уласак,\nУкумчудан сурасак\nКыргынды кыйла салыптыр,\nКара кытай, манжуулар\nКыргыз уулу болгонду\nКырк жолу чаап алыптыр.\nОшону менен кайран журт\nКыйрап жатып калыптыр,\nБаашалуу кытай күркүрөп,\nЗаарын салып кетиптир,\nОшону менен кыргызды\nКыйратып түпкө жетиптир.\nТаш коргонун талкалап,\nТакыр талап алыптыр.\nБирибиз кеттик Эренге,\nТүшүп кеттик ошондо\nТүбү жок чуңкур тереңге.\nЖети-Өзөндү жер кылдык,"
  },
  {
    "id": "790",
    "text": "Бирибиз кеттик Эренге,\nТүшүп кеттик ошондо\nТүбү жок чуңкур тереңге.\nЖети-Өзөндү жер кылдык,\nЖетикти кудай берсе - деп,\nКан Манасты дем кылдык.\nЖарды жүрүп байыдык,\nЖалгыз жүрүп көбөйдүк.\nҮзүлүп жүрүп уландык,\n\fЧачылып жүрүп жыйналдык,\nТүгөнүп кетип түзөлдүк,\nКармаштык кара манжууга.\nӨлбөй тирүү жүргөндө\nНе мураска жетели,\nКызырдуу Манас шер үчүн\nКыйрашып алты ай салышып,\nКыргын болуп кетели.\nКайрат кылып кан Кошой\nКазыр турду камынып,\nАкылман Кошой абаңдан\nКайыптан акыл табылып,\nБала каздай баркылдап,\nБалбан Кошой абакең\nАк сакалы жаркылдап,\nЭчен жерге ааламды\nСалган Кошой эмеспи,\nЭчен жерден эр жыгып,\nДаанышмандан сөз угуп,\nКалган Кошой эмеспи.\nАскер баштап кол жыйып\nКөнгөн Кошой эмеспи,\nӨлүмдөн тартпай урушуп,\nКөнгөн Кошой эмеспи,\nАрка болуп бакырга\nБерген Кошой эмеспи!\nБилгичтиги миңден көп,\nАйтканы ачык жарыя,\nАбаң Кошой даанышман\nКыйла журтка карыя,\nБатасы журтту байыткан"
  },
  {
    "id": "791",
    "text": "Айтканы ачык жарыя,\nАбаң Кошой даанышман\nКыйла журтка карыя,\nБатасы журтту байыткан\nБаарыдан билгич олуя.\nАбаң Кошой элге айтып,\nБелге тийчү жерди айтып,\nЭрендин баары чамынып,\nКөк жалдын баары камынып,\nИдерлүү тулпар, күлүк ат\nЭр абаң Кошой айтканын\nАзамат туюп билди бат.\nБилип көп журт жабылып,\nЭрендер чыдап тура албай\nАт-атына камынып,\n\fТулпарды байлап чекчейтип,\nБууданды байлап кекчейтип,\nКозголгон жок бурут журт\nКолун сууга салышып,\nКол дааратын алышып,\nБутун сууга салышып,\nБут дааратын алышып,\nАт, тулпарды жыйганы,\nАшып-шашып дүркүрөп,\nАйдоого болду ыймамы.\nШашып амаз окунуп,\nСапырылды калың кол\nСай бууданды токунуп.\nБуудандардын баарысын\nКуюшканын узартып,\nОодарышка кеткенде\nОоп түшүп калбаска\nТөш олоңун кыскартып,\nЖоо-жарагын шайланып,\nКырылышка камынып,\nАтаттарын оркойтуп,\nАйзаларын коркойтуп,\nБалталарын барбайтып,\nБаштыктай мурдун дардайтып,\nКөбү өлөрүн билишип,"
  },
  {
    "id": "792",
    "text": "Айзаларын коркойтуп,\nБалталарын барбайтып,\nБаштыктай мурдун дардайтып,\nКөбү өлөрүн билишип,\nКөк темирден туулга\nКөмкөрө башка кийишип,\nТобокел - деп токтобой,\nКайраттуулар камынып,\nКарып узак жашаган\nКан Кошой абаң баш болуп,\nБир кудайга жалынып,\nОрто-Бээжин бер жагы\nКаспаң-Тоосун жакалап,\nКас буудандын баарысын\nКайра баштан такалап,\nКөп олуя жан болуп,\nКөлдөгөн Бээжин барышка\nБусурмандын баарынын\nКөсөмдөрү бар болуп,\nКатагандын кан Кошой\nТуу кармаган ал болуп,\n\fЭрендин баары шайланып,\nКапырга казат салууга,\nКапырлардын колунан\nКанкор Манас арсланды\nАжыратып алууга\nБаатырдын баары камданып,\nОк өтпөс тонду кийинип,\nЖоо дегенде сүйүнүп,\nДүркүн-дүркүн кол болуп,\nДүнүйө толуп козголуп,\nКынсыз кылыч байланып,\nКабыландар баарысы\nКаар бетине айланып,\nЧыңыроон тартып жезнайдан,\nЧымчык учпас кең сайдан\nЖоо кутулбайт айзадан,\nЖорторман коркпойт байдадан.\nАйза кармап акшыктап,\nЭрендердин баарысы"
  },
  {
    "id": "793",
    "text": "Жоо кутулбайт айзадан,\nЖорторман коркпойт байдадан.\nАйза кармап акшыктап,\nЭрендердин баарысы\nЧет-четинде таралып,\nАкыл билбес жамандар\nАйлабыз кандай болот - деп,\nОртосунда камалып,\nКамчылуулар бетинде,\nКайраттуулар четинде,\nКылыччандар бетинде,\nКыйындары четинде.\nСоюлчандар четинде,\nЖонумдуулар четинде,\nКайратуулар энтелеп,\nДайыны жок жоого катылып,\nБөөдө өлүм болот - деп,\nЖакындары аларды\nАлган экен жетелеп.\nКошой айдап алганда,\nКозголтуп элдин баарысын\nОң жолуна салганда.\nТүпөктүү айза колго алып,\nЫргаганы мындан көп,\nТүгөнүшүп салышып,\nТүп көтөрө калышып,\nБир кызыкты көрдүк - деп,\n\fЖыргаганы мындан көп.\nЖаман катын, жаш бала\nАлышып кетип окустан,\nӨлүп калсак кокустан,\nКүнү кандай болот - деп,\nКүйүнгөнү мындан көп.\nЖаңжалдашып чыр салсак\nЖана кызык болду - деп,\nСүйүнгөнү мындан көп.\nТулпар минип, ат алып\nКагышып өлсөк мейли - деп,\nКан Кошойдон бата алып,\nКара жаак Балтай колго алып,"
  },
  {
    "id": "794",
    "text": "Кагышып өлсөк мейли - деп,\nКан Кошойдон бата алып,\nКара жаак Балтай колго алып,\nЫргаганы мындан көп.\nСанаасы кетип сай-сайлап,\nКатылсак өлүм болдук - деп,\nКуураганы мындан көп.\nЖүргөн колдун ичинде\nЭрени бар, саны бар,\nНе кыйындар дагы бар,\nЭч бир айла билбеген\nЭселектер дагы бар.\nАла чапан Айкожо\nАнжияндын шаарынан,\nБаласынын айынан,\nАзганакай бусурман\nКараан болуп ал экен.\nБукарадан чоң молдо\nКагыш кирсем өлөм - деп,\nБусурмандан өлгөнүн\nӨз көзүм менен көмөм - деп,\nӨлгөнүнөн калганга\nЫймам болуп берем - деп,\nБукарлыктан ал келген.\nКара сакал бир кучак,\nКармашып адам жеңбеген,\nЭңкейтип адам албаган,\nКез болгон аман калбаган\nБаштагы баатыр Буудайык\nБул колго кошо ал келген.\nКазактардан Айдаркан,\nМингени тулпар кулача,\n\fМаңдайы кашка тумарча,\nЭрдиги эпсиз көйкашка,\nКабарын угуп канкорго\nКараан болуп калууга,\nӨзөндөн чаңы буркурап,\nӨлөңүн айтып чуркурап,\nА да келген бул колго."
  },
  {
    "id": "795",
    "text": "Караан болуп калууга,\nӨзөндөн чаңы буркурап,\nӨлөңүн айтып чуркурап,\nА да келген бул колго.\nӨөдө да бар, каны бар\nӨлүп элден айрылган,\nБу кытайга калганда\nӨчмөндүүлөр баары бар.\nЭрендер бар, алпы бар,\nЭң кыйын дөөлөр жалпы бар,\nБилбегенди билгизип,\nБилип жолго салганы,\nБилимдүү Кошой каркыбар.\nЭрендердин көбү бар,\nКурун селде чалынган,\nКудуретке жалынган,\nКурган кожом дагы бар.\nСайышка камбыл балбан бар,\nБөөдө өлүм болуучу\nАлакөөдөн дардаң бар,\nКөк жалсынган каны бар,\nБирөө жаман, бирөө өөдө\nКөп аңгеме баары бар,\nКөк жал Кошой кары бар,\nКудайназар-Куучокмор\nКурган балбан дагы бар.\nИмерилген тоо менен,\nИйри-буйру суу менен\nАбаң Кошой жол тартып,\nКүндөп-түндөп түн катып,\nТомпоюп турган тоону ашып,\nАдыр-күдүр жер басып,\nОйрон Манас кеңитип,\nКароолоду алган жол менен\nКайран Кошой тосуптур,\nОн эки миң кол менен.\nБерен Кошой абаңыз\nБелгилүүң кайдан аянды,\nБет алганы чоң Алтай"
  },
  {
    "id": "796",
    "text": "Он эки миң кол менен.\nБерен Кошой абаңыз\nБелгилүүң кайдан аянды,\nБет алганы чоң Алтай\n\f       Кара-Кырга таянды.\n       Кара-Кырдын баткалга\n       Калың кол жетти таянып,\n       Кара күдүр баткалда\n       Калың кол конуп жатканда,\n       Кермеге атты байлатып,\n       Таш тулганы шайлатып,\n       Он-ондон болуп от болуп,\n       Жанказанды кайнатып,\n       Өң буудандын баарысын\n       Кермеге салып байлатып,\n       Камбыл Кошой абакең\n       Чоң Алтайдын туурасы,\n       Кең-Өзөн тоонун кысыгы,\n       Кең аккан суунун тунугу,\n       Кара-Кыя сонунга\n       Калк атасы, кан абаң\n       Ал күнү жатты конууга.\n       Конуп калган Кошойдун\n       Сан кол жаткан коногу,\n       Эми айтып берели -\n       Канкор шердин жомогун."
  },
  {
    "id": "797",
    "text": "Манастын Кытай менен болгон экинчи урушу"
  },
  {
    "id": "798",
    "text": "Супа садык салганда,\n       Таң дүмпүйүп калганда,\n       Көрдүңбү кытай бузугун\n       Кытай кайнап толуптур,\n       Кытай кайнап кыжылдап,\n       Кумурскадай болуптур.\n       Кажылдаган капырдын,\n       Эзкара, Жолой баатырдын\n       Каптаар кези болуптур,\n       Улуктары, таштуусу\n       Жыйылган экен кытайдын\n       Улук, күчтүү, баштуусу.\n       Бет алып каптап өтүүгө,\n       Берен Манас, Кутубий\n       Түз каптап түпкө жетүүгө,\n\fКалдайлары камынып,\nКүн болжолу алты күн\nКалың кытай жабылып,\nЖамгыр кылып, жаа тартып,\nЖабылды кытай короктоп,\nУй түгүндөй балбандар\nТегеректеп жабылып,\nЖелигип балбан жетти эле,\nЖетип турган кургурду\nЖетик каптап кетти эле.\nКаптаарында капырдын,\nКаардуу Жолой баатырдын\nДобулбас бекем кагылып,\nТыргооту тыйпыл чогулуп,\nКарыпчылуу кандары\nЖамгыр кылып, жаа тартып,\nКабылан Манас шериңди\nКаптап жүрүп калганы,\nТүбүнө түздөп жеткени,"
  },
  {
    "id": "799",
    "text": "Жамгыр кылып, жаа тартып,\nКабылан Манас шериңди\nКаптап жүрүп калганы,\nТүбүнө түздөп жеткени,\nКолуна тийсе канкорду\nКаканга байлап кеткени.\nЖер жайнаган чокту көр,\nЖетип тийген окту көр!\nЖайнап кытай кол салып,\nДобулбас толук кагылып,\nКаптады кытай көп улук.\nЖайнап кытай калганда,\nЖабылып колду салганда,\nКанкор Манас кайран шер\nКалайман салып ошо жер\nЖекене белге курчанып,\nЖер жайнаган капырга\nЖеке аралап кол салып,\nАлышып жакын келгенин\nАйза менен кулатып\nАндан жакын келгенин\nАйбалта чаап уратып,\nБөйрөгүн бузуп, жол салып,\nБөлүп айдап, кол салып,\nУй түгүндөй манжууну\nУйгу-туйгу түшүрүп,\nУшинтип Манас кырды эле.\n\fАйдап кирип зыргытып,\nБет алдына келгенди\nДалыдан чапчып ыргытып,\nЖеткен жерин айзалап,\nЖелигип байлап алуучу\nЖер болгон Жолой кайдалап,\nАлты миңин майдалап,\nАлдына кирген кытайды\nАйдап ийрип айзалап,\nКаканга байлап кетүүчү,\nКармап түпкө жетүүчү\nЭзкара акмак кайдалап,"
  },
  {
    "id": "800",
    "text": "Айдап ийрип айзалап,\nКаканга байлап кетүүчү,\nКармап түпкө жетүүчү\nЭзкара акмак кайдалап,\nКаарданып бакырып,\nТолкуп жаткан кытайдын\nТобун жазды сапырып;\nСапырылган кытайда\nУлугу бар, каны бар,\nБалбандары дагы бар.\nАч айкырык, куу сүрөөн\nАйкөлүң салды чоң дүрбөөн.\nАркасынан Кутубий\nАйкөлүңдүн карааны -\nБолгон экен чоң сүрөөн.\nЖаңжалды жаман баштаптыр,\nКыраан Манас, Кутубий\nКыйласын кырып таштаптыр.\nКытайды айдап барганда\nКак Алтайдын өзөндө\nКыргын болду кыйла жан.\nАлтайдын Кара-Суусу бар,\nАбыдан саат ушу бар,\nТереңине ал суунун\nАркан салса бойлобойт,\nАргымак салса ошондо\nАркы өйүзгө бойлобойт,\nАл ичине түшкөндөр\nТирүүмүн деп ойлобойт.\nКара-Сууга барганда\nКалдайды камап калыптыр,\nКара-Сууда калмакты\nКыраан Манас, Кутубий\nКыргын кылып салыптыр.\n\fКытайды кырып алганда,\nТозокту көк жал салганда,\nТополоңун чыгарып,\nТоздотуп кырып салганда\nКамбыл Жолой, Эзкара,\nКуу байталчан Каражой"
  },
  {
    "id": "801",
    "text": "Тополоңун чыгарып,\nТоздотуп кырып салганда\nКамбыл Жолой, Эзкара,\nКуу байталчан Каражой\nКурганда үч миң кол менен\nКутулган экен ал суудан,\nОрок-Кырдын урчукта\nЭр Жолой көргөн Таш-Кечүү\nЭр Жолойго маш кечүү\nБаштап Жолой кечиптир.\nКүрмө кийген кытайдын\nКүчтүүсү аман кутулуп,\nКечүүнү тозуп калыптыр,\nКеришти мыктап салыптыр,\nКелберсиген чоң мерген\nКаражой тозуп алыптыр,\nКаражойго кайратты\nЭзкара, Жолой айтыптыр:\n«Балбан да экен, шер да экен,\nАаламдан Манас эр да экен.\nКаардуу мерген калбады,\nКаражолтой бул бурут\nТаш сайынган кытайдын\nТазаларын жалмады.\nКүрмө кийген күчтүү өлдү,\nТаш сайынган таза өлдү\nУлуктан эче кан өлдү,\nКызыталак канкорго\nЖолуккандын баары өлдү,\nКармаш кылган калк өлдү,\nКалганы жок эсен жан,\nКырдырып салдык кыйланы,\nКандай деп айтат Эсенкан\nТемир аркан торчондор\nТегиз кыргын болуптур.\nТегиз канжар колчонум\nКүрөшкөн менен күч жетпейт,\nКүйүттүү Манас канкорго"
  },
  {
    "id": "802",
    "text": "Тегиз кыргын болуптур.\nТегиз канжар колчонум\nКүрөшкөн менен күч жетпейт,\nКүйүттүү Манас канкорго\nАлышкан менен ал жетпейт.\nАйбаты суук анткорго\n\fКыямды кызык чалдырып,\nУшунча колдун баарысын\nУялбай кантип барабыз\nБир бурутка алдырып!»\nАйкырык салып эр Жолой\nАчбуудан оозун бурду эми,\nАйдалыда айдар чач\nТытып баарын жулду эми.\nКаарданып күпүлдөп,\nЖолойду кудай урду эми!\nКаарды катуу баштады,\nҮтүрөйүп үксөңдөп,\nКалган колдун баарысын,\nКырып ийе таштады.\nТөбө чачы үксөктөп,\nКаарын салып бакырып,\nКалбай чогуу кырыл - деп,\nКалдайларын чакырып,\nМурутун булкуп зыргытып,\nСакалын жулуп ыргытып,\nКудай бетин көрсөтпө,\nКатынын кара баскансып,\nКачкыны жакын качкансып,\nАнтаңдап сүйлөп, бек таштап,\nАлбан түрдүү кеп баштап:\n«Каардуу Манас канкордун\nКачпай турчу балбандар\nКаардуу жинин көрөлү,\nТынбай алты ай урушуп,\nУшинтип канын төгөлү!\nКачып, коркуп, урушуп,\nКаары толук буруттан\nНе мураска жетели."
  },
  {
    "id": "803",
    "text": "Ушинтип канын төгөлү!\nКачып, коркуп, урушуп,\nКаары толук буруттан\nНе мураска жетели.\nБурут жалгыз, биз түмөн\nБуздуруп салдык ишти - деп,\nБээжиндин Эсенканына\nБурулуп кантип баралык,\nМындай кордук көргүчө\nМындан көрө балбандар,\nКыргын болуп калалык!»\nБакырык салып күпүлдөп,\nМас болгон билдей дүпүлдөп,\n\fКаарды катуу баштады,\nКалган колун эр Жолой\nКырып ийе таштады.\nКайратсызын кармады,\nЭрдин көөнүн бузат - деп,\nКачкандарын жайлады,\nКүчтүүлөрүн камады.\nЖолойдун түрүн көргөндө\nУлуктары, кандары\nБашкача мерген Каражой:\n«Жолойдун кеби ырас» - деп,\nМакулдашып алды эми.\nЭрин тиштеп, көз кысып,\nЭрдикти эпсиз салды эми,\nКызыл кийип кубулуп,\nКыйын мерген Каражой\nКыяны тозуп калды эми.\nӨйүз-бүйүз турушту,\nАйза менен жетишпей,\nБерендер оюну ушундай,\nМылтык менен урушту,\nМендесине бербесин,\nБээжиндик салган сунушту\nӨйүз-бүйүз турушуп,\nМылтык атып, жаа тартып,\nБылчылдашып урушуп,"
  },
  {
    "id": "804",
    "text": "Бээжиндик салган сунушту\nӨйүз-бүйүз турушуп,\nМылтык атып, жаа тартып,\nБылчылдашып урушуп,\nСооттун баары тытылып,\nСогушту катуу салышып,\nАйза менен жетишпей,\nӨйүз-бүйүз калышып,\nЖан аябай турушуп,\nЖапа тартып урушуп,\nАчып-көздү жумганча,\nАндай-мындай дегиче,\nБыяк жагын караса\nКынсыз кылыч байланып,\nКаар бетине айланып,\nАтасы дөө чоң улук,\nКаруусу толук чоң балбан,\nКакандан чыккан тоорулуп,\nДидаары суук, заары күч\nКап-Тоодон келген балбанды\n\fКармашып жүрүп кылат түз.\nКатылган жоону койбогон,\nОргоктугу дагы бар,\nКармашкан аман кетпеген\nСоргоктугу дагы бар,\nКаарынан капырдын\nЖер майышып калыптыр.\nУчу болот, сабы жез\nАйза кармап шайланып,\nКармашканды сойчудай\nКаар бетине айланып,\nАты-жөнүн сурасаң\nОрго балбан дээр экен,\nЖолукканды соо койбой\nОруп жанчып жээр экен.\nКаарданып кутуруп,\nКачырына камчы уруп,\nКайраты ашык эпсиз эр\nКакандан чыккан жутунуп,\nКөпкөк темир кийинип,\nБулгаласа сыр найза"
  },
  {
    "id": "805",
    "text": "Кайраты ашык эпсиз эр\nКакандан чыккан жутунуп,\nКөпкөк темир кийинип,\nБулгаласа сыр найза\nЧыбык болуп ийилип,\nАстындагы качыры\nБаскан ташы быркырып,\nОозунан жалыны\nМурутун өрттөп шыркырап,\nЭр Орго ошо келатат.\nОргосу опсуз эр экен,\nКаканчындын Бээжинге\nОрнотуп койгон чеп экен.\nКабагы бийик, өңү саз,\nКайратын көрсөң ыраак кач!\nМурутунун бир кылы\nБаш бузган Балтай сабындай,\nМурунунун чоңдугу\nСелебе кылыч кабындай,\nЭки көздүн кычыгы\nТөбөсү түшкөн көргө окшойт,\nАй маңдайын караса\nБөлүнүп чыккан төргө окшойт!\nБалбанын манжуу билиптир,\nОн эки батман чоюнбаш\n\fБилегине илиптир.\nКөрсө көңүл бөлүнүп,\nБөлөгү чабак турбайбы,\nКеле жатат чоң Орго\nОпол-тоодой көрүнүп.\nОк өтпөгөн чоң дүңгө\nБерени белге курчанып,\nЖер жарылып дуулдап,\nКачырды санга бир салып.\nОргонун жайын сурасаң,\nКырк эшиктүү чоң Бээжин\nКарыкандын балбаны,\nКабылса чыгып кетчү экен\nКармашкан жандын далдалы.\nАлдындагы качыры"
  },
  {
    "id": "806",
    "text": "Карыкандын балбаны,\nКабылса чыгып кетчү экен\nКармашкан жандын далдалы.\nАлдындагы качыры\nУчуп жетти дыркырап,\nЖолой менен Эзкара,\nКаражой баштап бул кандар\nТаазим кылды чуркурап.\nТаазымына карабай\nТаза кудай эми урду.\nЗың-зың этип кенебей,\nКара кытай, манжууну\nБучкагына теңебей.\nКаалаганы кабылан\nКармашары Манас кан\nТоктолбостон Кара-Суу\nТозоку экен мына бу.\nКара жаак булдурсун\nКармай калып имерди,\nКайкалаган качырды\nКапталга тартып жиберди.\nКарынга камчы тийгенде\nБурулбай моюн бурады\nЧыдай албай Бозкачыр\nЧымырканып чурады.\nБалбан да экен, эр да экен,\nБаатырың Орго турабы,\nМанас канды көргөндө\nКан ичмеси бек кармап,\nКабагым, кашым деген жок.\nЗыңгырады кенебей,\n\fАйкөлүңдү карата\nАйзаны сунду ченебей.\nБалбандыгы башкача\nЖутуучудай көзү кызарган.\nТопчулугу бир тогуз\nТопчулугун чыгарган.\nКөк күбө кийип барбактап,\nЭтеги кетип далбактап,\nАла көөдөн эр экен,\nОрго балбан дээр экен."
  },
  {
    "id": "807",
    "text": "Көк күбө кийип барбактап,\nЭтеги кетип далбактап,\nАла көөдөн эр экен,\nОрго балбан дээр экен.\nКызыр чалган Манас шер\nКыйла күн тынбай салышып,\nКыргынды көргөн кайран эр\nОн эки мүчө тең тууган,\nКырк чилтен жолдош шер тууган.\nТоручаар санга бир салып,\nСыр найзаны колго алып,\nБек беттешип Оргого\nБерениң Манас жетти эле,\nБеренге жакын калганда\nУчу болот, сабы жез\nУйпалгыр тоодой айзасын\nЭр Манасты карата\nШилтеп келип өттү эле,\nТоручаардан кабылан\nКыйшая берип кетти эми.\nТаамай тийбей айзасы\nТайгылып тайып кетти эле,\nОңдоп кармап айзаны\nОйрон Манас кабылан\nАртык балбан, ары шер\nАйбаты күчтүү кайран эр\nБолот кырдуу сыр найза\nБолжоп кармап имерди,\nБолжогон жерден жаңылбай\nБолжолу жок Оргону\nМуштап келип жиберди.\nЖүрөгүнүн ортосун\nЖара берип өттү эми,\nБел сөөгүнүн жүлүнүн\nЖара берип өттү эми.\nМына ошондо чоң Орго\n\fБоз качырдын үстүнөн\nЭэринен эр тайып,\nҮзөңгүдөн бут тайып,\nБалбансынган баатырдын"
  },
  {
    "id": "808",
    "text": "Боз качырдын үстүнөн\nЭэринен эр тайып,\nҮзөңгүдөн бут тайып,\nБалбансынган баатырдын\nКүркүрөп жүрөк түшүргөн\nЗаары күчтүү капырдын,\nАйзасы учтуу ыктуунун,\nАаламдын баарысын\nАйдап жүрүп кыруучу\nАтактуу Орго мыктуунун,\nАйза тийип кан кетти,\nЧоң Оргодон жан кетти.\nКөзү кетти алактап,\nБуту кетти салактап,\nБолот учтуу сыр найза\nБолжоп кармап имерип,\nКан ичме канкор, камбыл шер\nКабылганда Оргону\nКачырынын үстүнөн\nКөмө түртүп ийгени.\nКөк туулга чарайна\nБашынан учуп кеткени,\nАркасынан Кутубий\nМанас, Манас жөкөрү\nЖебеден мурун жеткени.\nАтка оюнпоз, жөө күлүк\nАжыратып алгыча\nАзыр болгон Кутубий\nБашын кесип кеткени.\nОрго аттан түшкөндө\nУлугу көрүп Эзкара\nӨкүрүк салды күйүнүп,\nКытайдан Орго кан өлдү,\nОрго өлгөн жок ошондо\nБүтүн Бээжин баары өлдү.\nБел байлаган бел өлдү,\nБелгилүү Орго шер өлдү.\nОргонун жайы мамындай:\nКийгени темир тон эле,\nАлганы түмөн кол эле,\nАаламдын баарынан\nАтактуу Орго зор эле,"
  },
  {
    "id": "809",
    "text": "Кийгени темир тон эле,\nАлганы түмөн кол эле,\nАаламдын баарынан\nАтактуу Орго зор эле,\n\fБул Оргонун чоңдугу\nКаканды тозгон тор эле.\nОргону соргон бул канкор\nЧалышып чама келеби,\nСайышып адам жеңеби,\nКаарданды Эзкара,\nМанасты каптап жетүүгө,\nКаптаган экен кутургур\nКурчап каптап кетүүгө.\nАйдаган экен көп колун,\nЖайган экен алдына\nТемир аркан көк торун.\nКаарданып күүлөнүп,\nКаражойго сүйлөнүп:\n«Артык мерген эр элең\nАчылган жерге байлай ат,\nБөлөгүн айтып нетейин,\nТозоктуу бурут канкордун\nТоручаарын жайлай ат!\nАтынан жөө кылбасак,\nАндан кийин кырбасак\nТүп көтөрө жетүүчү,\nТүпкө чейин кубалап,\nТүгөл кырып кетүүчү.\nЧабышса чама келбеген,\nКүрөшүп менде жеңбеген,\nКүйүп кеткен бурутту\nКайратты катуу сала көр» -\nДеп, ошентип, Эзкара\nКалдайдын баарын бакырып,\nКанынын баарын чакырып,\nКапталынан Эзкара\nКалың кол менен айгайлап,\nКачырып айза салды эле\nБөйрөгүнөн кан Жолой\nАламан коюп калды эле."
  },
  {
    "id": "810",
    "text": "Калың кол менен айгайлап,\nКачырып айза салды эле\nБөйрөгүнөн кан Жолой\nАламан коюп калды эле.\nКыр жагынан чоң Дөөдүр\nАлп дөөсү менен каптады,\nКылыч алып кыйкырып,\nКыжылдап кытай баарысы\nКыр-кырынан каптады.\nКыйын мерген Каражой\n\fАйкөлдү аңдып атканы.\nКара туман сел болуп,\nКаптаган кытай эл болуп,\nМанас жалгыз, кытай миң\nАйкырып айза сунду эми,\nЖалгыз Манас эриңди\nАкыр-такыр кылды эми.\nКамышты көр, селди көр,\nКаптап кеткен элди көр!\nУйгу-туйгу селди көр,\nУрушуп жаткан элди көр,\nМунарык туман чаңды көр!\nАйзаларын арбайтып,\nАйбалтасын дардайтып,\nКаптап калган элди көр!\nМунарык учуп жүргөн чаң\nКаптап кетти калың жан.\nМунарыкты, чокту көр,\nБуй кылып тийген топту көр,\nТоптон чыгып топулдап,\nМөндүрдөй жааган окту көр!\nУйгу-туйгу балбаны,\nОрго баатыр өлдү - деп,\nАл Оргонун айынан\nКара жанын аябай\nКаптап жатып калганы.\nЖамгырдай саадак жапты - дейт.\nЖан аябай урушуп,\nКаптап кытай жатты эми."
  },
  {
    "id": "811",
    "text": "Каптап жатып калганы.\nЖамгырдай саадак жапты - дейт.\nЖан аябай урушуп,\nКаптап кытай жатты эми.\nДобулбас катуу кагылып,\nКайнап жаткан кытайлар\nКаптап кирди жабылып,\nКабагым-кашым дебестен,\nАжалды кылча көрбөстөн,\nБет алган жерге жол салып,\nЖер жайнаган кытайга\nЖеке көк жал кол салып,\nТоручаар менен ойнотуп,\nТолкуган кытай, манжуунун\nТобун чечип сойлотуп,\nОшо күнү жаныбар\nАйбандан тулпар Торучаар\n\fАрсланга ылайык\nМанас менен Торучаар\nЭкөө бир күн туулган,\nКырааның Манас барында\nКытайга салган чуулган.\nКанкоруңдун Торучаар\nКеришке минсе кебелбес,\nОорукка минсе оорубас,\nЧалгын минсе чарчабас,\nКетмен туяк, кең соору\nКенен жердин бууданы\nОшо согуш майданда\nМоюнун жерге салыптыр,\nБолжолсуз чуркап алыптыр.\nТоручаар оозун бурушуп,\nТолгон кытай, манжууга\nТополоң салып урушуп,\nКытайды кырып аралап,\nЖеткен жерин айзалап,\nЖеткилең жаңжал чоң болду,\nКүрмө кийген манжуунун\nКүчтүүлөрү кайдалап,"
  },
  {
    "id": "812",
    "text": "Жеткен жерин айзалап,\nЖеткилең жаңжал чоң болду,\nКүрмө кийген манжуунун\nКүчтүүлөрү кайдалап,\nКалмактардан кан Жолой\nАйзакерден ыктуу экен,\nКытайлардын Каражой\nӨткөрө мерген абыдан\nЖоонун айласын билген мыктуу экен.\nКапталынан Эзкара\nКачырып кол салды эле.\nАжал жетсе өлөм - деп,\nӨлбөй аман мен болсом\nАйкөл Манас шериме\nКараан болуп берем - деп,\nЭзкараны Кутубий\nТооруп калган кези экен,\nБаатырдыгы Кутунун\nОзуп калган кези экен.\nЖекелешип турушуп,\nКутубий менен Эзкара\nЖекеме-жеке урушуп,\nАйза кармап калышып,\nКез келген жерге сайышып,\n\fЭсепти эптеп табышып,\nАйзалап жакын келгенди\nАйбалталап чабышып,\nКекээрдешип турушуп,\nКезме-кезек урушуп,\nАябай кызык болушуп,\nӨлчөөсүнө келишсе,\nАйза менен коюшуп,\nАны мындай таштайлы,\nКыраан Манас шериңдин\nБул кылыгын баштайлы.\nКарыпчысын калдайтып,\nКалың балбан жанданды,\nКалмактардын Жолою\nАла көөдөн Айкөлдү\nАстынан чыгып алдады.\nАчбуудан оозун бурду эми,"
  },
  {
    "id": "813",
    "text": "Калмактардын Жолою\nАла көөдөн Айкөлдү\nАстынан чыгып алдады.\nАчбуудан оозун бурду эми,\nЖоо-жарагын шайланып,\nАйкөл шердин алдынан\nАмалды кылып турду эми:\n«Манас десе барбайдың,\nСууга салган чаначтай\nБарбалаңдап дардайдың,\nКаарды катуу баштадың,\nКан Эсендин элчисин\nЭченин кырып таштадың.\nКочкуну союп коройттуң\nЭр Дөңгөнү жалмадың.\nЖорукуйрук, Жоон алп\nКалтырбай баарын аймадың.\nОрдо келсе ордуңбу,\nОңой эмес кылыгың\nКатылганды сордуңбу?\nБалбандарды алдым - деп,\nБарбактап калган экенсиң.\nАаламга моюн бербейм - деп,\nДардактап калган экенсиң.\nМенин жайым бээлеп бил,\nБелгилүү Жолой зор болом,\nБабаң Каракан өлгөндө\nУшу турган бурутту\nТак ушу колум оңдогон!\n\fКаарым келди какайдым,\nКан Оргону өлтүрүп,\nКазыр тийдиң жиниме!\nБелди бекем буамын,\nКарап тургун мен сени\nМекеге чейин кубамын!\nАла көөдөн, ой канкор\nБерен Жолой мен атым,\nБери чыкчы көрөйүн!» -\nДеп, ошентип, эр Жолой\nАйза имерип турганы,"
  },
  {
    "id": "814",
    "text": "Берен Жолой мен атым,\nБери чыкчы көрөйүн!» -\nДеп, ошентип, эр Жолой\nАйза имерип турганы,\nМуну Манас көргөндө\nКаарды катуу баштады,\nАлты шердин кенжеси\nАрбагы артык кабылан\nЖандан кечип таштады.\nКанкорлук жөнү ушундай\nКаарданып камынды,\nКанкоруңдун өзүнө\nКайыптан акыл табылды:\n«Беттешсем качып барбактап,\nКапыр болгон экенсиң.\nКечилдин баарын кырдырып,\nЭми келип керишкин\nЖолой, сен, баатыр болгон экенсиң!\nКең Алтайдын тоорагы,\nТоорактуу жоргодо,\nОн экиге толгондо\nТозокту чогуу бир салдым,\nКечилдин кесип кекесин\nМиң төөдө чайың бир алдым.\nКелжиреген куу калмак,\nАнда сен кайда кеткенсиң,\nКалың колуң кубалап,\nАлтайдан айдап чачканда\nАстыма түшүп калдактап,\nАтаңдын көрү, соргок ит,\nЭсенкан көздөй качканда\nКаарды катуу баштадым,\nКалкыңды кырып таштадым!»\nКанкор көк жал кабылан,\nКамбыл тууган зор Манас\n\fКагыштан кайра тартпаган,\nДаңгыл тууган зор Манас\nОпсуз болот айзаны\nОңдоп кармап алганы."
  },
  {
    "id": "815",
    "text": "Кагыштан кайра тартпаган,\nДаңгыл тууган зор Манас\nОпсуз болот айзаны\nОңдоп кармап алганы.\nЖүрөктүн таамай бети - деп,\nӨпкөнүн бияк чети - деп,\nКолкосунун өзү -деп,\nКызыталак Оргонун\nКоркурай турган кези -деп,\nКөк жалдын жайы бир бөлөк\nКыраан тууган кургуруң\nБел артында мекчейип,\nКан ичер көзү ошондо\nЧыгып кетчү эмедей\nАры жагында чекчейип,\nКабыргасы качырап,\nМаңдайдагы кашка тиш\nТаруудайдан бачырап,\nТегерегин карабай,\nТеги эле жанын аябай:\n«Опол-тоодой Оргого\nКаарды катуу мен салдым,\nЖылкың эмес уюңду\nЖылас кылып бир алдым.\nАнда кайда сен элең?\nАлышарың чын болсо\nКалмактардын чоң Жолой,\nАлдыңкы жерден качпай тур», -\nДеп, ошентип, эр Манас\nКан Жолойду бет алып,\nЖолборстой көзү көрүнүп,\nАжыдаар каары билинип,\nАчкан көзүн жумбастан\nСунган айза тартпастан,\nКаары келип билекке,\nКайраты келип жүрөккө\nТоручаар санга бир салып,\nСыр найзаны колго алып,\nБакырайып көз жайнап,"
  },
  {
    "id": "816",
    "text": "Кайраты келип жүрөккө\nТоручаар санга бир салып,\nСыр найзаны колго алып,\nБакырайып көз жайнап,\nАртык көк жал берендин\nКан ичмеси чын кармап,\nКолдогону бир тогуз\n\fКолдоп алган кези экен,\nЖөлөгөнү бир тогуз\nЖөлөп калган чагы экен.\nАйза сунуп күркүрөп,\nАчып көздү жумгуча\nЭр Жолойго жетерде,\nКалмактардын кан Жолой\nЫрас бала ал Жолой\nЫсыгына баталбай,\nСуугуна жеталбай\nАчбуудан оозун буралбай,\nАрсландын жайын көргөндө\nЧыдап Жолой туралбай,\nБугудай моюнун буратып,\nБута бою борчукка\nЧыга берди чуратып.\nАстындагы Торучаар\nКанаты бар чын тулпар\nЭэленип, жулкунуп\nЭэн калган Торучаар\nЭри өлгөндөй жулкунуп,\nОюрмалуу белестен\nОңдонуп кайра тарткыча,\nБура тартып бууданы\nЖолойду көздөй кайткыча\nЭр экен Манас ээлигип,\nАры жагында чоң мерген\nКаражойго жолугуп,\nАдамдан бөлөк иш кылып,\nАлбан түрдүү кубулган,\nКытай бузуларда чыгуучу\nКазыналык чоң мерген\nКатылса салат чуулган.\nАл Каражой капырдын"
  },
  {
    "id": "817",
    "text": "Кытай бузуларда чыгуучу\nКазыналык чоң мерген\nКатылса салат чуулган.\nАл Каражой капырдын\nАртык жайчы, оюнпоз\nАмалы артык озуптур,\nАлачыктай кара таш\nКара таштан Манасты\nМерген чочко тозуптур.\nМергендикке тазасы,\nБет алып Манас барганда\nБелен турган машасы.\n\f«Чолок сүбөө бети - деп,\nОлоң тартар биягы\nТердиктин төмөн чети» - деп,\nАл Каражой баатырың\nБет алганы кетпеген,\nОгу сая өтпөгөн\nОңой эмес чоң мерген.\nБура тартып көк жалың\nЖолойду көздөй дыр койду,\nКара жашыл тон кийип,\nКадимки мерген Каражой\nТоручаарды бир койду.\nКайып күлүк Торучаар\nМүдүрүлүп тик түштү,\nКулжадай көзү кызарып,\nКутургур атып ийгенде\nОшо жерге бүк түштү.\nБолкулдап басып аянып,\nКапыр каптап келгенде\nТурган экен көк жал шер\nБозкелтени таянып,\nКапа болду кайгырып,\nБиттейинде бириккен,\nБармактайда баш кошкон.\nТоручаардан айрылып,\nДобулбас бекем кагылып,\nКайнап жаткан көп улук\nТыргооту тыйпыл чогулуп,\nТүп көтөрө жабылып,"
  },
  {
    "id": "818",
    "text": "Добулбас бекем кагылып,\nКайнап жаткан көп улук\nТыргооту тыйпыл чогулуп,\nТүп көтөрө жабылып,\nБияк жагын караса\nЭзкара, Жолой бакырат,\nШуру отогот, маржан таш\nТурган канын чакырат:\n«Күрмө кийген күчтүү кан\nКүркүрөп чогуу каптай көр,\nТаш сайынган тазалар,\nКызыталак бурутту\nТакыр жерге таптай көр!\nБашына коок кийгизип,\nЭки колун тең байлап,\nЭки көзүн тең чукуп,\nЭр Эсендин алдына\n\fТирүү байлап баргыла!\nБашы Какан, Бакбурчун\nКандыгын сурап калгыла,\nТемир аркан торчондор\nТеминип чалма салгыла,\nТегиз канжар колчондор\nБет-бетиңден баргыла!\nКызыталак канкорду,\nКыйраткыла таптакыр\nКылымды бузган анткорду.\nБалааны башка салгыла,\nБарбактатып көк жалды\nТирүү байлап алгыла!»\nБул буйрукту укканда\nБалбаны каптап кыжылдап,\nЖамгыр кылып жаа тартып,\nМөндүр кылып ок атып,\nЖабылды балбан кыжылдап,\nКүн кылкылдап бөлүнбөй,\nЖерден бир тал көрүнбөй,\nАсман ачык, жер бүркөк\nАч кыйкырык чуулган"
  },
  {
    "id": "819",
    "text": "Күн кылкылдап бөлүнбөй,\nЖерден бир тал көрүнбөй,\nАсман ачык, жер бүркөк\nАч кыйкырык чуулган\nКаптап капыр кагышып,\nКалайманды салды эле,\nДүнүйө жүзүн чаң каптап,\nЖөө туман түшүп алды эле.\nОчогор үнү бапылдап,\nБияк жагын карасаң\nКалың колду токмоктоп,\nАйдап Жолой таркылдап,\nБул кылыкты көргөндө\nБаатырды байлап алууга\nЖаанын огу кыркырап,\nСаадактын огу шыркырап,\nАткандары кытайдын\nАлеңгир жаа, сыр жебе\nАлтайдан бери көчкөндө\nБуйрук кылып Эсенкан\nКытайлар салган аңгеме.\nАттан Манас айрылып,\nКабырга сөөгү сөгүлүп,\nКапа болгон көрүнөт.\n\f    Торучаарга кайгырып,\n    Сырттандыгын мындан бил,\n    Зың-зың этип кенебей,\n    Кара кытай, манжууну\n    Турган экен арсланың\n    Бучкагына теңебей.\n    Күмүш кемер курчанып,\n    Күркүрөгөн эрендин\n    Күндөй бетин нур чалып,\n    Алтындан кемер курчанып,\n    Айкөлүңдүн ошондо\n    Айдай бетин нур чалып,\n    Манжуу, кытай саксактап,\n    Алысыраак жеткенде"
  },
  {
    "id": "820",
    "text": "Айдай бетин нур чалып,\n    Манжуу, кытай саксактап,\n    Алысыраак жеткенде\n    Айза менен бир саят,\n    Андан жакын келгенин\n    Айбалта менен бир салат.\n    Колундагы боз келте\n    Оңго ооп, бир атып,"
  },
  {
    "id": "821",
    "text": "Кошойдун келип, Манаска кошулганы"
  },
  {
    "id": "822",
    "text": "Оргуган чаңды караса\n    Бала каздай баркылдап,\n    Ак сакалы жаркылдап,\n    Абаң Кошой ал экен.\n    Керкабылан күлүгү,\n    Кериш кылып кошулган\n    Бул Кошойдун бүлүгү.\n    Абаң Кошой карыя,\n    Адамдан башка олуя\n    Көөдөнгө батпайт көп санаа,\n    Көкжал Манас султандын\n    Көзүнүн жашы он талаа.\n    «Каза жетсе өлөм - деп,\n    Канкор Манас шериме\n    Карыганда мен Кошой\n    Караан болуп берем» - деп,\n    Эң кайраттуу эр неме\n    Көк темирдей куралып,\n\fОн эки миң кол алып,\nОйрондорун сулатып,\nСолго ооп, бир атып,\nСолтондорун сулатып,\nАртын салса айкөлгө\nКапыр жетет чуркурап,\nАсты жагын караса\nТаш сайынган кытайдын\nТазалары ошондо\nКача берет дыркырап,\nЭрендери энтеңдеп,\nКыйкырып айза сунганда\nМанжуулары барбактап,\nТегеректеп турганда\nАч кайкалаң накыстан,\nАт өткөлдүү жапыздан,\nБетегелүү кайкаңдан,\nБелеси бийик тайпаңдан\nОргуп-оргуп чаң чыгат,\nОргуган чаңды көргөндө"
  },
  {
    "id": "823",
    "text": "Бетегелүү кайкаңдан,\nБелеси бийик тайпаңдан\nОргуп-оргуп чаң чыгат,\nОргуган чаңды көргөндө\nКырк уруу кытай Эзкара\nБул экөөнөн жан чыгат.\nЧачпай колун чогуу алып,\nБусурмандан алп алып,\nКайраттуудан жалпы алып:\n«Алтай бойлоп коном - деп,\nАйкөл Манас канкорго\nАрка болуп берем - деп,\nКаза жетсе өлөм - деп,\nКанкор Манас көк жалга\nКараан болуп берем» - деп,\nЖер тумандап чаң болуп,\nЖеликкен ураан жан болуп,\nЭрендери ээлигип,\nӨлүмдөн кайра тартпаган\nКөйкашканын баарысы\nАлды менен желигип,\nАсманга учуп топурак,\nКалың кол: «Чү» - деп, топурап,\nСыр найза учу жаркылдап,\nЖезнай үнү такылдап,\nЖер тумандап чаң болуп,\n\fКатагандан кан Кошой\nТуу кармаган ал болуп,\nАк селдеси казандай,\nАйкырса үнү азандай:\n«Ажал жетсе өлөм -деп,\nАлакандай бусурман\nӨлгөнүнө ошондо\nЫймам болуп берем» - деп,\nАла чапан Айкожо\nАнжыяндан ал келген,\nКурун селде чалынган,\nКудуретке жалынган,\nБукарлыктан чоң молдо"
  },
  {
    "id": "824",
    "text": "Анжыяндан ал келген,\nКурун селде чалынган,\nКудуретке жалынган,\nБукарлыктан чоң молдо\nМунун колу дагы арбын,\nЖолдогусу дагы көп.\nЖип куюшкан, жип олоң\nМингенинин баары айгыр,\nЧомдогусу андан көп.\nКазактардан Айдаркан\nӨзөндөн чаңы буркурап,\nӨлөңүн айтып чуркурап,\nКазак колу бир бөлөк,\nАк сакалы бир кучак\nКыйбанын каны Музбурчак.\nЭч ким беттеп барбаган,\nЭңкейтип менде албаган.\nБузулган-Чамбыл жердеген,\nЭңкейтип менде жеңбеген,\nЖоо дегенде шайланган,\nАр кимиси жанына\nКылычтай бычак байланган.\n«Ажал жетсе өлөм - деп,\nАсыл Манас балага\nКараан болуп берем» - деп,\nКан Буудайык өзү бар.\nКурган Кошой жолдошу,\nКудайназар -Куучокмор\nАстыга салса алманы,\nАркага түшсө балбаны\nАч айкырык чуу баштап,\nАбаң Кошой баш болуп,\nКара кытай, манжууга\n\fАбаңдын салган жаңжалы\nМылтык атып, жаа тартып,\nКамгак учкан эмедей\nАралашып калганы.\nКараса көзгө илинбей,\nКапыр менен бусурман\nКарсылдашып калганда"
  },
  {
    "id": "825",
    "text": "Аралашып калганы.\nКараса көзгө илинбей,\nКапыр менен бусурман\nКарсылдашып калганда\nКайсы экени билинбей,\nМаңдайлашып турушуп,\nМылтык атып, жаа тартып,\nКарсылдашып урушуп,\nЖаанын огу чыркырап,\nТийген жери быркырап,\nКан төгүлдү шыркырап,\nЭрендери элтеңдеп,\nЭрки менен болушуп,\nКемегедей бир жерди\nКерте чаап жиберип,\nКийими менен коюшуп,\nКыжылдаган көп аскер\nБет алышып калышып,\nБеттешкенде берендер\nБерен жанды аябай,\nАйза менен малышып,\nЖакалашып кармашып,\nАлы жогун алдуусу\nКармап алып жайлашып,\nАйбалта менен чабышып,\nКамчы менен кагышып,\nЖакалашып кармашып,\nАлдууларын алдуусу\nАч буурадай чайнашып.\nАлышкан колдун ичинде\nНелер бар да, нелер жок!\nКолу сынып кокуйлап,\nКачкандары мындан көп.\nБуту сынып ошондо\nЖаткандары мындан көп.\nБеттешкенде көп аскер\nКулагы түшүп култуюп,\nКачып жүргөн мындан көп.\nМурду түшүп мултуюп,\n\fШашып жүргөн мындан көп.\nТополоңдоп урушуп,\nКара чокмор, айбалта"
  },
  {
    "id": "826",
    "text": "Мурду түшүп мултуюп,\n\fШашып жүргөн мындан көп.\nТополоңдоп урушуп,\nКара чокмор, айбалта\nКөтөрүшүп калды эми,\nКалмак, кыргыз беттешип,\nБылчылдашты салды эми.\nБылчылдашып урушкан,\nКолду мындай таштайлы\nТоручаар окко учуруп,\nТоодой болуп жөө турган\nТоодой Манас кабылан\nАндан кабар баштайлы.\nКалың кол каптап баргыча\nБолкулдай басып аянып,\nБоз айзаны таянып,\nКапка таш басып токтоптур,\nКабыланың ошондо\nКан Кошойду жоктоптур:\n«Кыргыздардан кан Кошой\nКасиеттүү жан эле.\nАлышкан кытай, манжууга\nАрка болуп барам - деп,\nАжыратып алам - деп,\nАбам Кошой көк жалдын\nУбадасы бар эле.\nУнутту бекен абакем,\nКүн эсеби болду эле».\nАйтып Манас тургуча,\nАчып оозду жыйгыча,\nАк селдеси казандай,\nАйкырса үнү азандай\nНичке жолду төтөлөп,\nАла чапан Айкожо\nАсый чыкма Айбанбоз\nАлган экен жетелеп,\nБет алдына Манастын\nБеккожо барып турганы,\nБерен калган Айбанбоз\nБеренге тартуу кылганы.\n«Ата, Манас, кабылан"
  },
  {
    "id": "827",
    "text": "Беккожо барып турганы,\nБерен калган Айбанбоз\nБеренге тартуу кылганы.\n«Ата, Манас, кабылан\nКабарың угуп Айкожо\nЖердин үстүн чалдырдым\n\fТетиги кең Котондун нары жагы\nКерме-Тоонун бери жагы\nМедиян чөлдү чалдырдым,\nАрга жүктөп, зер берип,\nТак ошондон алдырдым,\nШер экениң билгемин,\nЖалгыз туума чоң Манас\nМинсе экен деп жүргөмүн!\nАйбанбоз коштоп чыкканда\nАлдага жүрдүм зар ыйлап,\nТүшүмдө көрүп мен сени\nАйбаттуу көк жал кабылан,\nАтайы келдим арынап.\nКанжыгамда суп чепкен,\nӨзүң кийсең куп чепкен\nЖакасында каты бар,\nКазатка Манас киет -деп,\nКаран кылган бул тондо\nЖазылып жүргөн аты бар.\nБелекке бердим кийиңиз!\nАйбанбозду сен минип,\nБейпайды бекем салыңыз.\nБейжай кара кытайдан\nАлакандай бусурман\nАжыратып калыңыз!»\nАла чапан Айкожо\nАлты жол кармап колунан,\nБолкулдап Манас ошондо\nБоз чепкенди кийди эми,\nКөрсө көңүл бөлүнүп,\nКызыр чалган кабылан\nБоз сеңир тоодой көрүнүп,\nКажылдаган калмактан"
  },
  {
    "id": "828",
    "text": "Көрсө көңүл бөлүнүп,\nКызыр чалган кабылан\nБоз сеңир тоодой көрүнүп,\nКажылдаган калмактан\nКан ичме көк жал чочунуп\nАйкожо берген Айбанбоз\nАзыр эми токунуп,\nАйкөлүңдүн Аккаңкы\nАйбанбозго чак каңкы\nАлдыңкы кашы ак алтын,\nАрка кашы чылк күмүш,\nЭки каптал эн темир\nЭңишке минсе эңкейбейт.\n\fАркасы бийик, зээри бас\nУрушка кирсе ылайык.\nАйкөлүңдүн чоң боз ат\nКөмөлдүрүк куюшкан\nКөбүнчө боо жарашат,\nАйбанбозду алпарып,\nАйкожо тартып турганы,\nАраң турган көк жалың\nАт көзүнөн учуптур\nАлтын таман үзөңгү\nТеппей ыргып чурады.\nЖетиктеп белин курчанды,\nЖети сан кара кытайга\nЖеке аралап кол салды.\nАрсландай көзү жайнады,\nАлышпай Манас калбады.\nКаарданып бакырып,\nКанкор Манас ошондо\n«Манастап» ураан чакырып:\n«Манас! Манас! Манас!» - деп,\n«Манастап» ураан салганда\nӨлгөнүнөн калганы\nЖалпы баары угуптур,\nБусурмандын балбаны.\nАдырдан чыкты бакырып,\nАла чапан Айкожо\n«Манастап» ураан чакырып,"
  },
  {
    "id": "829",
    "text": "Бусурмандын балбаны.\nАдырдан чыкты бакырып,\nАла чапан Айкожо\n«Манастап» ураан чакырып,\nКашаттан чыкты бакырып,\nАйчыгы алтын туу тартып,\nАзиреттеп чуу тартып,\n«Манастап» ураан чакырып,\nКыядан чыкты бакырык,\nТирүүсүн таштай таптаган,\nКатынын кыздай мактаган,\nКазактардын Айдаркан\n«Манастап» ураан чакырып.\n«Кыраңдан чыкты бакырык,\nКыйбанын каны Буудайык\n«Манастап» ураан чакырып,\nОйдон чыгат бакырык,\nОйдун-тоонун баарысы,\n«Манастап» ураан чакырып.\n\fТоодон чыкты бакырык,\nОю менен баарысы\n«Манастап» ураан чакырып,\nБузулбай манжуу көп колго\nБурулуп кирип кол салып,\nКашаадай турган калмакка\nКайра сайып, жол салып,\nАлкым жагын айкөлүң\nАйдап тийип келди эле,\nКутпа жагын Кутубий\nКуйкалап айдап сүрдү эле,\nАлкым жагын Кошой кан\nАйдап келип тийди эле.\nКара талдай капырды\nКайра сайып кубалап,\nКанкор Манас жапырды.\nБусурман кууп алганда,\nКыргынды кызык салганда\nМанас сайып өтүп жүр,"
  },
  {
    "id": "830",
    "text": "Канкор Манас жапырды.\nБусурман кууп алганда,\nКыргынды кызык салганда\nМанас сайып өтүп жүр,\nКошой башын кесип жүр.\nКошой сайып өтүп жүр,\nМанас башын кесип жүр.\nЭэр белдей мойнокту\nАшып кетип баратат,\nӨлгөнүнөн калганы\nКачып кетип баратат.\nӨз дүйнөсүн кытайлар\nЧачып кетип баратат.\nАдыр-күдүр жерлерде\nАйза калып короюп,\nКүрмө кийген күчтүүлөр,\nТаш сайынган тазалар\nТалаада өлдү сороюп.\nЭчен мыкты тулпардын,\nЧылбырлары чубалып,\nАйза тийип алп дөөсү\nКырылган экен тырайып,\nУйгу-туйгу сороктоп,\nШашып жүргөн мындан көп,\nТоо-тоо бойлоп антаңдап,\nКачып жүргөн мындан көп.\nАлапайын таба албай,\n\fШашып жүргөн мындан көп,\nБелгилүүдөн кан өлүп,\nБет алгандын баары өлүп,\nАл жолку барган калың кол\nКолдун болуп арты жол,\nЭрендери, кандары,\nӨлгөнүнөн калганы\nКошой кандын адамы\nАлгылыктуу эрендер,\nАйзакерден берендер,\nАлтымыштан ат алып,\nАйзакерден даңгылдар\nЖоонун айласын билген камбылдар\nЖетимиштен ат алып,"
  },
  {
    "id": "831",
    "text": "Алтымыштан ат алып,\nАйзакерден даңгылдар\nЖоонун айласын билген камбылдар\nЖетимиштен ат алып,\nЖеткилең коркок эң кокуй\nЖетиден олжо ат алып,\nАлсызын өлүм кылышып,\nКүжүрмөндөр тунушуп,\nБейпайды бекем салышып,\nКөк жал Манас төрөнү,\nКайнаган колдон калың шер\nКадимки Манас султанды\nАжыратып алышып,\nКара талдай капырды,\nКайра тартып сапырды.\nКүчтүүсү өлүп, алпы өлүп,\nКүрөшкөндөр жалпы өлүп,\nБели күчтүү жан өлүп,\nБет алгандар баары өлүп,\nКайраты мыкты топ бузуп,\nКайраты начар жамандар\nКачып-шашып окко учуп,\nЭрендери, эрлери\nБеттешип согуш кыла албай,\nАкылдуусу, шерлери\nКайрат кылып тура албай,\nКол бузулуп быркырап.\nБузулган экен кытайлар\nКаканга качып чуркурап,\nТоручаар окко учуруп,\nТөөдөй болгон ойронуң\nАйбанбоз минген чагы экен,\n\fАйгайлатып кытайды\nАйдап калган табы экен.\nКаарды катуу баштаптыр,\nКелген колун кержейтип,\nКан Манас кырып таштаптыр.\nКең Алтайдын ары жагы\nТогуз тоонун урунуш,"
  },
  {
    "id": "832",
    "text": "Келген колун кержейтип,\nКан Манас кырып таштаптыр.\nКең Алтайдын ары жагы\nТогуз тоонун урунуш,\nТоксон суунун куюлуш,\nТолгон жолдун тоому экен,\nЭрдин эри чыдаса\nЭптеп жолун чалчу экен.\nЭселектер жол салса\nКиши өлүгү калчу экен.\nКароолго келген адамын\nАч арслан, бөрүсү\nАлгырынын жолборсу,\nКылыч ооз каманы\nКыйратып чалып жээр экен.\nБаары Кытай Каканчын\nБарса-келбес дээр экен.\nКуш учпастын кысык жол\nКубалап Манас жүрдү эле,\nӨткөлүктөн өткөрүп,\nКечмеликтен кечирип,\nӨлгөнүнөн калганын\nӨткөрө сайып жүрдү эле.\nЖалгыз атын чубоодон\nАшып-шашып кытайлар\nАры жакка өттү эле.\nТар кысыкка барганда\nОшондо Кошой абакең\nӨкүрүгү таш жарып,\nКыйкырыгы баш жарып,\nАбасы Кошой карысы\nКармаган экен Манасты\nАлп дөөсүнүн баарысы.\nКаардантып жулкунтуп,\nАйбанбоздун чылбырдан\nКармап алды булкунтуп,\nБулкунгандан жулкунуп,\nАйкырып Манас муну айтып:\n«Коё бер, Кошой колумду\n\fТоспо менин жолумду!\nБайлаба менин багымды,"
  },
  {
    "id": "833",
    "text": "Айкырып Манас муну айтып:\n«Коё бер, Кошой колумду\n\fТоспо менин жолумду!\nБайлаба менин багымды,\nКаканчындын Бээжинди\nБүгүн кырар кезегим,\nБилип ал менин табымды!\nУруусу кырк ушул эл\nУрушар жерим ушу жер.\nКөп кызыккан Бээжиндин\nКөк жалын айдап көрөйүн,\nКөп урушуп кытайга\nКармашып канын төгөйүн!\nЗордукчу кара калмакка\nАба, Кошой, коё бер,\nСогуш кылып көрөйүн!\nКарап, Кошой, кебимди ук,\nКара кытай, манжуунун\nБуласын булап албасам,\nБузук кылып атышып,\nБузукту мыктап салбасам!\nКызыккан калмак бул журттун\nАласын ала качпасам,\nАк теңге булун чачпасам,\nОорукта журтун албасам,\nОпсуз тентек салбасам,\nКөп аскерин жиберип,\nТилептир мындай кызыкты\nМанжуунун баары чогулуп,\nБаштаптыр мындай бузукту.\nКаарын катуу салыптыр,\nАласын ала качкансып,\nКарап кылып мүлктөрүн\nКазынасын чачкандай\nДарты кармап алууда\nЖалынса жанды койбостон,\nЖабылып кара калмактар\nТындым кылып салууда,\nТөрөсүнгөн калмакты"
  },
  {
    "id": "834",
    "text": "Жалынса жанды койбостон,\nЖабылып кара калмактар\nТындым кылып салууда,\nТөрөсүнгөн калмакты\nТөбөсүнөн басамын,\nТөрөлөрүн өлтүрүп,\nКанына чейин кубалап,\nАянып карап турбайын,\nКарылуусун кармайын.\n\fКанына чейин кубалап,\nКалтырбастан жайлайын!\nКең ачайын жолумду,\nКежир кара калмакка\nКөрсөтөйүн сонунду!» -\nАйкырып Манас муну айтып,\nКаарданып калмакты\nАйдап алган кези экен,\nАйгайлатып айзалап,\nЖайлап алган кези экен!\nБул кайратын көргөндө.\nБерен Манас көк жалды:\n«Кууп отуруп кытайды\nТүбүнө чогуу жетет - деп,\nСан колуна кабылып,\nЖалгыз туума көк жалдын\nАжалы бөөдө жетет» -деп,\nКошой абаң муну ойлоп,\nКабылан атка камчы уруп,\nКан абаң Кошой карыя,\nЭң акылман олуя\nКачырып жетип Манасты\nАт суулуктан алыптыр,\nКаардантып жулкунтуп,\nКан Манасты булкунтуп,\nКошой кан кармап алыптыр.\n«Көкжал Манас, тилимди ал.\nАйтканым ушу билип ал,\nКайнаган кытай кара журт,\nКан ичүүдөн кайтпаган,"
  },
  {
    "id": "835",
    "text": "«Көкжал Манас, тилимди ал.\nАйтканым ушу билип ал,\nКайнаган кытай кара журт,\nКан ичүүдөн кайтпаган,\nӨлөрүн билбес өжөр журт.\nАдыр-күдүр аска тоо\nАңдабай ашар бел эмес,\nЖапа тартып кытайга\nЖалгыз кирчү эл эмес.\nМинтпе, Манас, жөнү жок\nӨтүк чечип, бут сунуп,\nАла-Тоо артык жериң жок,\nБээжин менен кармашсаң\nБелсенип кирип салышар\nБелгилүү кыргыз элиң жок!\nКойгун, Манас, кулунум,\n\fБейжай кытай калың эл\nЖалгыз бейпай болосуң.\nБекитилүү чеби бар.\nАл чебинин ичинде\nАлбан түрдүү эли бар.\nБалбаны бар, дөөсү бар,\nЧуркаса атка жеткирбес,\nҮйрөтүлгөн жөөсү бар.\nБээжин оңой жер эмес,\nБет алып жалгыз урушуп,\nБейпайлашчу эл эмес.\nСуук боор адам кирбеген,\nБолот эшик дарбаза\nДоор-кыямат болгуча\nЭч ким сурак албаган,\nБолумдуу экен байкаса\nКан акылман, каардуу журт\nКатылган аман калбаган,\nКөптүгүн көрсөң кара курт.\nЭшик оозун кайтарган\nКанча балбан зору бар,\nОшо зорлор жанында\nЧуңкур казган ору бар,"
  },
  {
    "id": "836",
    "text": "Эшик оозун кайтарган\nКанча балбан зору бар,\nОшо зорлор жанында\nЧуңкур казган ору бар,\nКайнатылуу шору бар.\nКызыталак кытайдын\nКармаса байлап алуучу\nКамдалган илек колу бар,\nКармашкан түшөт туткунга\nКатылышкан менденин\nМаңдайында шору бар.\nТүрүн билем кытайдын\nКөк жалым, Манас, билип ал!\nБөөдө дууга жүрбөйлү,\nКачырдык иттин колун - деп,\nКаканга чейин сүрбөйлү.\nБашта барып кабылан\nЖети-Өзөндөй жер алып,\nАзып-качып тентиген\nАз кана кыргыз элди алып,\nӨзөнгө бойлой конолу,\nКанатты калың камдайлы,\nКармашсак жеңип алгыдай\n\fКалың аскер шайлайлы.\nАт жетүүчү жерди алып,\nАаламга татыр эрди алып,\nБекерге карап турбайлы,\nКулак угуп, көз көргөн\nТил алган колду жыйнайлы!\nКабарды катуу салалы,\nКулак угуп, көз көргөн\nБусурманды жыялы,\nКайнап жаткан капырга\nЖана казат кылалы!\nКечикпей кекти алалы,\nКең-кесири баралы,\nЖыл, он эки ай болгуча\nСемирип-сергип калалы.\nАңгыча, Манас, тилимди ал!"
  },
  {
    "id": "837",
    "text": "Кең-кесири баралы,\nЖыл, он эки ай болгуча\nСемирип-сергип калалы.\nАңгыча, Манас, тилимди ал!\nКылыч, мылтык шайлайлы,\nКыйындап сан кол камдайлы,\nОк жетпеген ат алып,\nОн эки бирден бата алып\nБелди чечер жер камдап,\nБелеске конор эл камдап,\nКанатты калың камдайлы,\nАндан кийин кытайга\nБалам, Манас, тилимди ал!\nКармалашып калбайлы.\nТүп көтөрө дүңгүрөп,\nАтадан калган жерди таап,\nАзган-тозгон береки\nАз бусурман элди таап,\nЖарды барып байыйлы\nЖалгыз барып көбөйүп,\nБукара журттун баарысын\nБузулбаска зекитип,\nЧын убада байлоо сөз\nБарган журт менен бекитип,\nКөк белес бойлой конолук,\nКөк жалым, алсаң тилимди\nКөк кенедей тололук.\nАк найза калың кыялы.\nАкка кылып тобокел\nАл айзаны кармоого\n\fБусурман алпын жыялы,\nТолкуган кара кытайга\nТоорулуп бузук салалы.\nКан абам Кошой айтты - деп,\nКанча кебим билип ал,\nКызыр чалган султаным,\nУшу жолу тилимди ал!\nЧарпышаарга чама жок,\nАлышарга айла жок."
  },
  {
    "id": "838",
    "text": "Кызыр чалган султаным,\nУшу жолу тилимди ал!\nЧарпышаарга чама жок,\nАлышарга айла жок.\nАзган-тозгон арыкпыз,\nОрдолуу журттан айрылган\nОй, кулунум, тилимди ал,\nЭс таба элек карыппыз!\nЭтибиз болгон көк жашык,\nКалмак талап алганда\nКаныбыз калган бир кашык.\nЭңкейип кеткен белибиз,\nКара кытай, манжууга\nКул болуп кеткен элибиз!\nБул кыялды таштайлы,\nБашкадан кыял баштайлы.\nӨзөнгө бойлой конолу\nСемирип-сергип оңолу,\nЖылкыдын тандап табалык,\nАлтайга чыдаар бууданды\nЧеп кармап, таштан кыялык,\nӨзүңдөй болгон эрдиги\nКырк чоро камдап жыялык!\nОрдо күтүп, кан болуп,\nОлуязаада жан болуп,\nЖүктөөргө күчтү билди алып,\nКанга кайта тартпастан\nКагышса канга тойбостон\nӨзүңдөй уулдан миңди алып,\nБаатыр, кармашарың Каканчын\nКайрылып казат салалык.\nКара кытай, манжууга\nКабат болсун биздин күч\nКайра тартып турушуп,\nКара кытай манжуунун\nКандыгын тартып алалык!\nМындан ары биз барсак\n\fТүшөр жериң Алты-Шаар"
  },
  {
    "id": "839",
    "text": "Кара кытай манжуунун\nКандыгын тартып алалык!\nМындан ары биз барсак\n\fТүшөр жериң Алты-Шаар\nКаратып өтөр калкым бар,\nКарасам, уулум, көп эмес\nБусурман журту жалпы бар.\nАйтканым ушу билип ал,\nАчууланбай кан Манас\nАзыркы жолу тилимди ал!\nАлты-Шаардын ал жери\nКөнө-Турпан, чоң Кашкар\nЛоп дарыя, ал Котон\nАлымың алуучу жер ошол,\nКабылан Манас тил алсаң\nКарата кетчү журт ошол».\nКатагандын кан Кошой -\nКөбүрөөк журтка карыя,\nКөптү көргөн олуя.\nАбасы ошол ал сапар\nАйткан экен бир сөздү,\nАкылга салган көп сөздү.\nКызырдуу Кошой карыдан\nКыйын нуска сөз угуп,\nКыйыны кыргыз - деп угуп,\nЖети-Өзөн анын жери - деп,\nАзган-тозгон аз кыргыз\nАрсланыңдын эли - деп,\nАбасы Кошой карыя,\nАаламда билгич олуя\nБилбегенди билгизип,\nМинтип жолго киргизип,\nТуйбаганды туйгузуп,\nТуура жолго киргизип\nТозуп барып кан Кошой\nТоодой болгон төрөңдү\nАлтайдан тозуп алыптыр,\nБелгилүү Кошой абакең\nӨчкөн отун тамызып,"
  },
  {
    "id": "840",
    "text": "Тоодой болгон төрөңдү\nАлтайдан тозуп алыптыр,\nБелгилүү Кошой абакең\nӨчкөн отун тамызып,\nБерен Манас султандын\nӨлгөн жанын тиргизип,\nҮзүлгөнүн улаптыр,\nЧачылганын жыйнаптыр\nКатагандын кан Кошой\nБир туткан бири ал болду,\n\fОшондо Кошой карыя\nОён Манас, көк жалга\nОлуязаада жан болду.\nКайра тартып Алтайдан\nКара-Кырчын, Тал-Мазар\nБойлоп көп кол конду эле,\nКабылан Манас ошондо\nМазарга конок болду эле.\nМазарга конок болгондо\nЭл эсебин алышып,\nЭлди катка салышып,\nМанас жакка келгенде\nКутубий, Манас эр аман.\nКошой жакка келгенде\nКудайназар-Куучокмор\nКезигерге кезикпей,\nКезикпеске кезигип,\nОрой чоку кырына\nАйбалта келип жетиптир.\nЧоң Жолойго кезигип,\nКайра келбес чын жайга\nКайран киши кетиптир.\nУгар кулак, көрөр көз\nКурган Кошой абаңдын\nКуп жолдошу Кутунай\nКаражой кулга аттырып.\nКашатка шейит болуптур.\nЖоорукер минген Жортуучу\nКыр жагынан чалдырып,\nЭзкарага сайдырып,\nБу да өлүм болуптур,"
  },
  {
    "id": "841",
    "text": "Жоорукер минген Жортуучу\nКыр жагынан чалдырып,\nЭзкарага сайдырып,\nБу да өлүм болуптур,\nАта уулунан ал төртөө\nА дүйнө жүзүн көрүптүр,\nАл кытайдын колунан\nАлышып жүрүп өлүптүр,\nАндан бөлөк жан аман.\nКазактардан Айдаркан\nКыйба каны Буудайык\nКан Кошой жээни Жүгөрү,\nКагышкан эрдин баары аман.\nАнжыяндын Айкожо\nБукарлыктын чоң молдо\n\fАйкожонун Билерик,\nКарадөң уулу Жарманас\nКайратман аман, ыктуу аман\nКамчы чабар мыктуу аман.\nАйзакер аман, эр аман,\nТөртөөнөн башка бусурман\nКылы сынбай тең аман.\nКытай жактан кабар ал\nЖети күн тынбай аралап\nМанжуулардан Эзкара\nЖетимиш жерде жара бар\nАлтымыш күнү аралап\nКалмактардын чоң Жолой\nКабылан экен Манастан\nАлтымыш жерден жара жеп,\nКаражой, Дөөдүр балбаны\nКанчаларын кырдырып,\nКытайдан төртөө калганы.\nБээжинди көздөй жол тартып,\nТөртөөнүн кылган арманы:\n«Жал-куйруктан айрылып,\nСопол болгон экенбиз\nМүйүз сынып, баш калып,\nТокол болгон экенбиз."
  },
  {
    "id": "842",
    "text": "«Жал-куйруктан айрылып,\nСопол болгон экенбиз\nМүйүз сынып, баш калып,\nТокол болгон экенбиз.\nКан Эсенден кол айдап,\nОңбой калган экенбиз.\nКанкорго чогуу кырдырып,\nБолбой калган экенбиз.\nКатуу бүлүк, чоң кыргын,\nКызыталак буруттан\nКөргөнү келген экенбиз.\nКалбастан чогуу кырылып,\nӨлгөнү келген экенбиз.\nЭсенкандын алдынан\nЧыктык эле чыдабай\nЖер жайнаган калың кол,\nКалбай такыр кырылып,\nКаткан экен биздин шор.\nБайбай Манас шер экен,\nБалакет салчу эме экен.\nКаныбыз буйрук кылганда\nКаптап сан кол барчу элек,\n\f                 Катылгандын баарысын\n                 Кыргын кылып салчу элек.\n                 Азапты артык тартабыз,\n                 Кырдырып колду салдык - деп,\n                 Эсенкандай улукка\n                 Эми кантип айтабыз?»\n                 Жолой кейип барбактап,\n                 Ат аябай жол жүрүп,\n                 Аз гана эмес мол жүрүп,"
  },
  {
    "id": "843",
    "text": "Ат аябай жол жүрүп,\n                 Аз гана эмес мол жүрүп,\n                 Кабарды катуу салыптыр,\n                 Эсенкандын алдына\n                 Ашып-шашып антаңдап,\n                 Төртөө жетип барыптыр.\n                 Эсенкандын дарбаза\n                 Кароодо Калдай каны бар,\n                 Сакчылардын баары бар,\n                 Жолоп адам барбаган,\n                 Жолуккан аман калбаган,\n                 Кайраты катуу, заары күч,\n                 Улук экен Эсенкан\n                 Бул капырдан күдөр үз!\n                 Төрт балбан кирип барганда\n                 Уйкудан чочуп ойгонуп,\n                 Бадышалык тагынан\n                 Айбаттанып толгонуп,\n                 Көк күбө тонду жамынып,\n                 Көрөр болсоң Эсенкан\n                 Көк жолборстой чамынып,\n                 Мунарга жарык жагылып,"
  },
  {
    "id": "844",
    "text": "Көк жолборстой чамынып,\n                 Мунарга жарык жагылып,\n                 Коңгуроо катуу кагылып,\n                 Аскер үркүп, журт дүрбөп,\n                 Калайман түшүп, топо учуп,\n                 Сакчылары, балбаны\n                 Жоо келгендей чуркурап,\n                 Добулбас кулак тундуруп,\n                 Айбалта тийип быркырап..."
  },
  {
    "id": "845",
    "text": "Жолой, Эзкаралар Манаска жеңдирип, Эсенкандын алдына барганы"
  },
  {
    "id": "846",
    "text": "Калдай жарым кандары,\n\fУйгу-туйгу сороктоп,\nКечилдери, дөөлөрү\nАйласын таппай короктоп,\nТаштуулары, кандары\nМунусу кандай болду - деп,\nАң-таң калып антаңдап,\nЭсенкандын жандары\nКөз жетпеген мунара\nКөбүнчө бийик көрүнөт,\nКөрө калган адамдын\nКөңүлү жаман бөлүнөт.\nКежиге чачы үксөйүп,\nТөбө чачы түктөйүп,\nУлук экен Эсенкан,\nМунарадан чамынды,\nАйласы кетип бул төртөө\nАйтып жөнүн камынды.\n«Жер майышкан туу алып,\nБурутту кармап алууга\nБурулуп уруш салганбыз,\nКызыталак бурутка\nКылчайбай кырк күн урушуп,\nКыргын болуп калганбыз.\nКаарды Манас баштады,\nКачкандарды тырайтып,\nБөлөктөрү жайлады.\nКыямат жүзүн көрүүдө,\nЖарадар болуп биз качтык,\nКан Манастан өлүүдө.\nАлтын жаак айбалта,\nКолунда бар сыр найза\nКармай калып имерди,\nБир сайганда Оргону\nЭки бөлүп жиберди.\nКайра тарткан урушта\nМүшкүлдү чындап баштады,\nМүдүрүлдү Торучаар,\nАла көөдөн көк жалдын\nАстындагы Торучаар"
  },
  {
    "id": "847",
    "text": "Мүшкүлдү чындап баштады,\nМүдүрүлдү Торучаар,\nАла көөдөн көк жалдын\nАстындагы Торучаар\nКаражой атып таштады.\nТемир аркан торчонду\nТегиз жыйып аларда,\n\fАзыр кармап калаарда,\nМаңдайдан чыкты бакырык,\n«Манастап» ураан чакырып,\nКыргынды кызык баштады,\nКатагандын кан Кошой\nАл канкорго кошулуп,\nКыргын кылып таштады.\nБул буруттун Манасы\nАаламды алгыдай,\nКыргын эли каптасын,\nКыйын экен куу бурут\nКыргын кылып салгыдай.\nБерендер беттеп барганда\nБерен Манас төрөнүн\nБейжайлыгын бир көрдүм,\nКаарды катуу баштады,\nБеттеп барган балбанды\nБелчеден бөлүп таштады.\nАйбаты катуу, заары күч,\nКызыталак бурутуң\nКырып койду бизди түз.\nКаарды катуу баштады,\nКанча түмөн кол элек,\nБаргандардын баарысын\nТакыр кырып таштады.\nБул буруттун Манасы\nОңой-олтоң уул эмес,\nКырк кандын эли кытайды\nКыйратпай койчу кул эмес.\nБелгилүү экен, шер экен,\nМенде жеңип ала албайт,\nБеттешкен адам аман-соо\nБери багып түк калбайт."
  },
  {
    "id": "848",
    "text": "Белгилүү экен, шер экен,\nМенде жеңип ала албайт,\nБеттешкен адам аман-соо\nБери багып түк калбайт.\nАлты күнү аралап,\nЭзкара чыкты кан болуп,\nАлтымыш жерден жара жеп,\nЖолой кирди аралап,\nЖети күнү аралап,\nЖетимиш жерден жара жеп.\nАраң келдик өлгөнү,\nКыйын мүшкүл иш көрдүк\nКыямат жүзүн көргөнү.\n\fБет алдыңа биз келдик,\nМээнетти бурут баштады,\nТаш сайынган тазаңды\nТакыр кырып таштады.\nМүшкүл кылды ишиңди,\nБүлдүрдү кыйла кишиңди.\nКөрсөттү кыйын сонунду\nТаш-талкан кылды колуңду.\nКойгулашып туруштук,\nМылтык атып, жаа тартып,\nКарсылдашып уруштук.\nКалдайыңды калдайтты,\nЖиберген Орго балбанды\nБир сайганда далдайтты.\nОйронду опсуз баштады,\nКез болгонду кыйратып,\nТакыр кырып таштады.\nКейишти кенен баштады,\nКечил тийсе колуна\nКежир экен куу бурут\nКержейтип кырып таштады.\nКөңүлдө күйүт бушманды\nКөрбөй калган экенбиз,\nАлтайда туулган душманды.\nТелегейи тең экен,\nТеңир урган бул бурут"
  },
  {
    "id": "849",
    "text": "Көрбөй калган экенбиз,\nАлтайда туулган душманды.\nТелегейи тең экен,\nТеңир урган бул бурут\nАаламдан артык эр экен.\nКең-Алтайдын Кара-Суу\nАдамдан чыкпайт мына бу,\nКырып-союп кыйратып,\nБалбанга салды ызы-чуу.\nБейлеп-каным, ойлонгун,\nМендеден чыкпайт мына бу!\nЖолуккан аман калбады,\nКаары катуу канкорго\nЖолоп балбан барбады.\nАкыл-ийлеп, ой ойлоп,\nАтын атып салууга,\nАнан кармап алууга\nЖөө күлүктү камдадык.\nКамбыл экен Каражой\nКаарды катуу баштады,\n\fТоручаарын томпойтуп,\nАнда атып таштады.\nБарбайып жөө калганда\nСизге байлап келүүгө,\nТартуу кылып бурутту\nТак өзүңө берүүгө,\nАйкырып айза сунуштук,\nКүн-түнү жети күн\nЖөө турганда уруштук.\nОктос берсе сур жолборс,\nОйлосок мындай жан болбос.\nКызыталак канкордун,\nКылымды бузган анткордун\nБейлесек көңүл бөлүнөт,\nМендеден башка көрүнөт.\nБир карасак бир киши,\nКызыталак канкоруң\nБир карасак миң киши.\nАстын салып качырса -\nБеттешкен чыдап туралбайт,"
  },
  {
    "id": "850",
    "text": "Кызыталак канкоруң\nБир карасак миң киши.\nАстын салып качырса -\nБеттешкен чыдап туралбайт,\nАжыдаардын түрү бар.\nАркасынан караса -\nАлты миң эрдин сүрү бар.\nАла албай келдик Манасты,\nКыраан да экен, шер да экен,\nКылыгы бөлөк, заары күч\nКылымды бузган эр экен.\nТегеретип барбактап,\nБурут жөө калды эле,\nАкылга даңгыл карысын,\nАйдап кирдик Манаска\nБалбандардын баарысын.\nТемир аркан торчонду\nТегиз айдап биз бардык,\nТегиз канжар колчоңду.\nАламанды койгондо,\nАйкырыкты сунганда,\nАлалык деп канкорду\nКайрат кылып турганда,\nАйкырык сунсак айзанын\nБелинен кыйрап короюп,\nТемир аркан торчондор,\n\fТегиз канжар колчондор\nӨлүп калды тороюп.\nАйза сайып, ок атып,\nКармашып ал жете албай,\nЭзкара, Жолой экөөбүз\nӨзүбүз калдык сороюп,\nАлтайда туулган канкорду,\nБалбанды кырып кысканы\nБайкап турсам сыягы -\nКаканчындын душманы.\nКаарды катуу баштады,\nКан Эсенкан, сөздү ук,\nКара таандай аскерди"
  },
  {
    "id": "851",
    "text": "Каканчындын душманы.\nКаарды катуу баштады,\nКан Эсенкан, сөздү ук,\nКара таандай аскерди\nКалтырбай кырып таштады.\nУлуксуган кан өлдү,\nКызыталак буруттан\nУшунча жандын баары өлдү.\nКез болгон өлбөй тартпады,\nБет болгон аман кайтпады.\nКечилден кыйла жан өлдү,\nКызыталак буруттан\nКез болгон жандын баары өлдү.\nАлтайда кайдан туулган\nАтаңдын көрү, бул бурут\nАаламга салган чуулган!\nЭпсиз экен куу бурут,\nКулак угуп, көз көргөн\nЭч жерден чыкпайт мындай ит!\nЖан коюучу уул эмес,\nКаканчынды, Бээжинди\nТынч коюучу кул эмес.\nКең Алтайдын түзүндө,\nКеришти кылдык канкорго\nКоңур салкын күзүндө.\nАтышты арбын кылыштык,\nАламан коюп туруштук.\nМылтык атып, жаа тартып,\nКатуу каптап уруштук.\nБеренден эчен кан өлдү,\nЖекене белге курчанды,\nЖер жайнаган кол барса,\nЖеке кирип кол салды.\n\fЗың-зың этип кенебейт,\nУлуктарды, дөөлөрдү,\nАйзачанды, эрлерди\nБучкагына теңебейт.\nШашып кайгы жеген жок,\nЖамгыр кылып, жаа тартсак,"
  },
  {
    "id": "852",
    "text": "Айзачанды, эрлерди\nБучкагына теңебейт.\nШашып кайгы жеген жок,\nЖамгыр кылып, жаа тартсак,\nМөндүр кылып, ок атсак,\nКызыталак канкоруң,\nКылымды бузган анткоруң\nКабагым-кашым деген жок.\nСырдуу найза колго алып,\nБерен экен бурутуң\nБелинен кармап имерди,\nБерен экен бурутуң,\nТолкуп жаткан аскерди\nТополоңун тоз кылып,\nТобун чечип жиберди.\nЭңкейгенде эр саят,\nЭң эле жандан түңүлдүк.\nЭченди катар бир саят,\nКойгулашып жан өлдү,\nКатуу каардуу буруттан\nБет алгандын баары өлдү.\nКочкуларды коройтту,\nКол салгандын баарысын\nКесип-жанчып торойтту.\nБизди бери кууганга\nКутуруп канкор жутунду.\nАлтайдагы кырк түтүн\nЧаап кел деген ал журтуң\nАман кетип кутулду.\nАлым ал, - деп, жумшадың,\nАлым, - деп барып алдырдык,\nАра жерде эрлерди\nАрсланга чалдырдык.\nАлым тургай, бок бербей,\nКырк түтүн кетти жерине,\nБайдасы тийип Манастын\nБаары бурут кутулуп,\nКөчүп кетти элине.\nТеликкуш кетти жерине,\nТемтейип жүргөн букараң"
  },
  {
    "id": "853",
    "text": "Баары бурут кутулуп,\nКөчүп кетти элине.\nТеликкуш кетти жерине,\nТемтейип жүргөн букараң\n\fТентиген кетти элине.\nКөзүбүз көрдү Манасты\nКөк жал да экен, шер да экен,\nЭңкейтип адам жеңгисиз\nТаалайы артык эме экен.\nКыргынды биз да баштадык,\nБиз да өлтүрүп таштадык.\nАла албай келдик буруттун\nАкбалтай, Жакып карысын,\nКуткарып ийдик ал жетпей,\nКырк түтүндүн баарысын.\nАлымың жетип алалбай\nАрада калдык тороюп,\nКыйын шерге кабылып,\nКыргын болдук сороюп,\nАлп дөөнүн баары союлуп,\nАлп дөөлөрдүн этине\nКарга, кузгун тоюнуп,\nТүзөңдүн баары чаң болду,\nКолоттун баары кан болду.\nМинте берсе ал канкор\nАлышса ал жеткисиз,\nАлам - деп, тиштеп кайсаса\nАрсландын тиши өткүсүз.\nАбайлабай калыппыз,\nАлтайда туулган уул экен,\nАбайласак кан Эсен\nБээжинге бүткөн чуу экен.\nКаарданса ал канкор\nКалайманды салгыдай,\nКачырып кирсе кол салып,\nКазынаң бузуп алгыдай.\nКайнап жаткан кытайдын\nКанчалык калкын билгидей,"
  },
  {
    "id": "854",
    "text": "Качырып кирсе кол салып,\nКазынаң бузуп алгыдай.\nКайнап жаткан кытайдын\nКанчалык калкын билгидей,\nКырк уруу кытай элиңди\nКаргадай айдап сүргүдөй.\nТаажыңды тартып кийгидей,\nТагыңды тартып мингидей,\nТакыр айдап кытайды\nЧоң-Бээжин көздөй сүргүдөй.\nБурканды мурда бузгудай,\nБул түрүн көрдүк буруттун\n\fБузукту мыкты салгыдай.\nКайра баштан күчөсөң,\nКаарданып кол жыйсаң,\nКырк кандан түгөл мол жыйсаң,\nКалайык өлөт, кан өлөт,\nКаары катуу канкорго\nКатылган жандын баары өлөт.\nЭңкейтип менде жеңе албайт,\nЭч ким беттеп бара албайт,\nАман болсоң көрөсүң,\nАл Манастын кызыгын,\nКаканчындын Бээжинге\nКатуу салган бузугун.\nКыргын салар себеби -\nКара көк жал шер экен,\nБээжин эмес, ааламды\nАйдап билүүчү эр экен.\nЧабышкан чаркы келгисиз,\nСайышып менде жеңгисиз.\nМендеден түрү бир башка,\nАман болсо Бээжинге\nБейпайды салат көйкашка.\nБурутка келген ал бир шер,\nАаламда болбойт мындай эр.\nБуурсунду бурдурбайт,"
  },
  {
    "id": "855",
    "text": "Бурутка келген ал бир шер,\nАаламда болбойт мындай эр.\nБуурсунду бурдурбайт,\nКызыталак бул бурут\nБул Бээжинге турдурбайт.\nЖакалашып урушсак,\nЖаңжалды катуу кылышсак,\nШамыянды шайлатпайт,\nКош өгүздү байлатпайт,\nЖердин бетин ачтырбайт,\nКочуш тукум чачтырбайт.\nКыйын сөз айттым карап тур,\nКытайдан чыкпайт мындай уул.\nКан Манас туулган тушу бар,\nКалың Какан журтуна\nКара саат ушу бар.\nБаатыр да экен, шер да экен,\nБашкача туулган эр экен.\nТелегейи тең экен,\nИчин карап отурсак\n\fЖер жүзүнөн кең экен!\nКан Эсенкан, кебимди ук,\nКайрылып кайта барбаймын,\nМанаска согуш салбаймын!\nЖолобойм андай канкорго,\nЖолукпаймын анткорго,\nКаарын көрүп күйүндүм,\nКара жандан түңүлдүм.\nАйбаты катуу Манастын\nАкылын эптеп табыңыз,\nАчууңуз келсе, Эсенкан,\nТирүү келген төрт кандын\nАзыр башын чабыңыз!\nЭсенкандын алдына\nЭзкара, Жолой - эки кан\nБилген менен туйганын,\nУккан менен көргөнүн\nАйтып берди ушинтип,"
  },
  {
    "id": "856",
    "text": "Эзкара, Жолой - эки кан\nБилген менен туйганын,\nУккан менен көргөнүн\nАйтып берди ушинтип,\nУгуп алып Эсенкан\nКапкасы бекем жабылды,\nКан эсинен жаңылды.\nКалың бурут ал журттун\nКалкын каптап кырганда,\nЧоң атасы Каракан\nАбыдан карап калганда,\nКыйла журтун кырганда,\nКызын олжо кылганда,\nБээжинден чыккан чоң аяр\nЖуртун сынап турганда\nЧоң аяр айткан бир сөздү,\nКөңүлгө салган кир сөздү.\nЧоң аяр айткан кеп эле:\n«Чоңдорун кармап ал, - деген,\nЧоңдорунун баарысын\nЧогуу кырып сал, - деген.\nАман койсоң бурутту\nБул ишиңде чала бар,\nАл буруттан туулчу\nКаражолтой бала бар.\nЭңкейтип адам ала албайт.\nЭч ким беттеп бара албайт,\nАк марал айдап уй кылат,\n\fАалам журтту буй кылат.\nТуулса Манас чыр салат,\nАты Манас эр болот,\nАлышкан адам кем болот.\nТүрүн айткан Манасты\nМайлаган буудай жүздүү - деп,\nКүүгүм туман көздүү - деп,\nЖалаяк ооз, жар кабак\nТүрү мындай болот» - деп,\nЖаның чыккан Манастын"
  },
  {
    "id": "857",
    "text": "Күүгүм туман көздүү - деп,\nЖалаяк ооз, жар кабак\nТүрү мындай болот» - деп,\nЖаның чыккан Манастын\nАтактуу жайын укканда\nБоконо сөөгүм болк эткен,\nЖүрөгүм туйлап солк эткен.\nТизем жерге бүгүлүп,\nАлтымыш барак «илийди»\nАлып келдим жүгүрүп.\nКаардуу, заардуу жүргөнүн,\nКаражолтой канкордун\nКан ичерин билгемин,\nКокус Манас туулса,\nЧыр салат - деп жүргөмүн.\nДүмөгү эчак билинген,\nКанкор Манас туулса\nКаканга дүмөк салат - деп,\nАлты жыл башта ошондо\n«Бичигине» чийилген.\nЗыйкырчым бар, билгич бар\nКабар алып өзүмдөн\nБирөө калбай аттанган,\nКанкор бурут акыры\nКаканчындын Бээжиндин\nКандыгын тартып алат - деп,\nКалайманды салат - деп,\nУшу турган Бээжиндин\nДаңзасына катталган.\nМанасты таап келгин - деп,\nЖыйдым чогуу калкымды,\nЖибердим эчен алпымды,\nМалдан чачтым баарды,\nКыдырттым кыйла шаарды.\nТоктотпой жыйып алгамын,\nКытайдын сынчы карысын,\n\fКыдыртып жүрүп караттым,\nБусурмандын баарысын."
  },
  {
    "id": "858",
    "text": "Токтотпой жыйып алгамын,\nКытайдын сынчы карысын,\n\fКыдыртып жүрүп караттым,\nБусурмандын баарысын.\nШаарма-шаар сыдыртып,\nЭчен жердин баарысын\nСынчылар менен кыдыртып,\nАлтын менен дилдемди\nЖиберип ийген желдеттер\nСатып-чачып тоюптур,\nМуну менен бурутту\nКараганын коюптур.\nКалп эле Манас ушу - деп,\nДорбого тыккан күпүйтүп,\nСаманын айдап келиптир.\nЖок келбеген колунан\nЖаманын айдап келиптир,\nТүндө эшикке чыкпаган\nКоркогун айдап келиптир,\nЖетелесе баспаган\nТорпогун айдап келиптир.\nАярларга ишенип,\nКазылган экен биздин ор,\nТалаада калып биздин сөз,\nКашайган экен биздин көз!\nБээжинди кантип оңолттук,\nКызыталак канкорду\nБул Алтайда чоңойттук.\nАйдалып келген бул Жакып\nКамбыл душман турбайбы,\nКаңгыраган куу Жакып\nАтасын кытай сойгон го,\nАрам кыял бул окшойт,\nИчи душман куу окшойт!\nУулунун аты Чоң Жинди,\nКызыталак буруттун,\nБул амалын ким билди?\nКызыталак ал Жакып\nАштык айдап, кен казып,"
  },
  {
    "id": "859",
    "text": "Кызыталак буруттун,\nБул амалын ким билди?\nКызыталак ал Жакып\nАштык айдап, кен казып,\nБайкуш болуп тим жүрдү,\nИмиш-имиш кеп чыккан\nБашаалыктай мал союп,\nБаары журтка той кылып,\nУулум эсен чоңойсо\n\f                   Каканга кагыш салар - деп,\n                   Тапкан экен чарасын,\n                   Кызыталак ал Жакып\n                   Каткан экен баласын.\n                   Калдайлар кабар албаптыр,\n                   Сынчылардан эч бирөө\n                   Карап көзүн салбаптыр.\n                   Эрешен тартып, эр болуп,\n                   Эл уулу менен тең болуп,\n                   Калдайга кагыш баштады,\n                   Баргандарды тырайтып,\n                   Такыр кырып таштады.\n                   Асмандан булут тутулду,\n                   Кызыталак куу Жакып\n                   Кыргызга кетип кутулду.\n                   Оңой Манас уул эмес,"
  },
  {
    "id": "860",
    "text": "Кыргызга кетип кутулду.\n                   Оңой Манас уул эмес,\n                   Оң таптырчу кул эмес,\n                   Иши гүлдөй буруттун\n                   Жөнөп жаткан кези экен.\n                   Чоң-Бээжиндин коргондо,\n                   Чагаан айы болгондо\n                   Бир белгисин көргөмүн,\n                   Көөнү келсе ошондо\n                   Төрөп жаткан кези экен.\n                   Шамал болуп, көл толкуп,\n                   Асмандан булут сабалып,\n                   Жерге курчап жетти эле,\n                   Сексен күнү жамгыр жаап,\n                   Каканчындуу Бээжинге\n                   Зилзала жүрүп кетти эле.\n                   Көрсө Манас өзү экен,\n                   Көк жал, канкор ошондо\n                   Туулуп жаткан кези экен!"
  },
  {
    "id": "861",
    "text": "Эсенкан сынчыларын чогултуп, бүтүн Кытайдан Коңурбайды жаратып,\n                  кароолго эл четине койгону"
  },
  {
    "id": "862",
    "text": "Оңой Манас уул эмес,\n                   Кайра тартып кол салса,\n                   Оңдуруучу кул эмес!\n\fКаканчындын Бээжинге,\nКарыкандын өзүнө\nАлты күлүк ат бергин,\nАлакандай кат бергин.\nКарыканга кат учур,\nКат учурсаң бат учур,\nКанкор Манас ал бурут,\nЭрикпей көчүп жер табат,\nЭптеп жүрүп эл табат.\nКаканды тооруп жол чалат,\nКамынбай койчу уул эмес,\nКагышпай койчу кул эмес,\nКаканчындан Бээжинге\nКайра келип кол салат\nБедөөнүн жалын өрүп ал,\nБеш-алты жылдын ичинде\nБээжиниңден көрүп ал!\nКырк эшиктүү Бээжиндин,\nКыйласын жыйып бул элдин,\nКүрмө кийген күчтүүдөн,\nКүлдү баарын чогултуп,\nТаш сайынган мыктыдан\nТазаларын жыйнайлы,\nКарыпчы кийген кандардан\nКалтырбай баарын жыйнайлы.\nЖаш өспүрүм балдардан,\nКалтырбай баарын жыялык\nЗуу кудукта чоң аяр\nСынчылыгы бир далай,\nЧоң аярды алалы.\nКырк кандын эли кытайга\nЧогуу кабар салалы,\nУлуктарын, чоңдорун,\nУлууларын, жандарын,"
  },
  {
    "id": "863",
    "text": "Кырк кандын эли кытайга\nЧогуу кабар салалы,\nУлуктарын, чоңдорун,\nУлууларын, жандарын,\nЖаңы өспүрүм балдарын\nЖалпы жыйып алалы,\nСынчылардын алдына\nЧубатууга салалы.\nАйзакерден ыктуудан,\nЭр көкүрөк мыктуудан,\nКараканга канышып,\nКачпай туруп салышып,\n\fКайраттуу эрден табалык,\nКароолду коюп абыдан\nЖанды жакшы багалы.\nКыйла жерде мүлкүм бар,\nЧоң-Бээжиндин тагында,\nКарыкандын чоң чынар\nСейилге чыкчуу багында,\nЖердин үстүн чалдырган,\nКароолго анык маш кылган,\nКырк кулач кызыл түлкү бар.\nБелеске кароол салалы,\nБекитип жанды багалы.\nБоз баланын дардаңы -\nЖалгыз көздүн чоң\nМамытбек балбаны,\nКароолго муну коёлу.\nКулжадан кароол салалык,\nКурган жанды багалык.\nОңой Манас уул эмес,\nОйлонуп жан бакпасак\nОң таптырчу кул эмес.\nКелгендерден кеп уктум,\nУламадан уладым,\nБилгичтерден сурадым,\nАлөөкөнүн кенжесин\nАлтымыш жайсаң баатыры\nКоломтодон кор тууду,\nБыйыл он экиге келгендир,\nКоңурбай аттуу зор уулу."
  },
  {
    "id": "864",
    "text": "Алтымыш жайсаң баатыры\nКоломтодон кор тууду,\nБыйыл он экиге келгендир,\nКоңурбай аттуу зор уулу.\nЖетиге жашы келгенде\nКалдайларды камаган,\nКызыл чоктуу кытайдын\nКыйындарын сабаган,\nТентегине чыдабай\nЧоң-Бээжин журту жадаган.\nКачырдан канча сойдурган,\nЖактырганда Карыкан\nЭр Коңурбай койдурган.\nКерүүгө салган там кылган,\nКелберсиген эрен - дейт,\nКез болгонду жай кылган,\nИшенгенден Карыкан\n\fКечилге мыкты кан кылган.\nЭрдигин Какан билет - дейт.\nЭңкейген жоонун бетине,\nКырылчу элдин четине,\nКыйшайбай элди багат - деп,\nЫлайыктап жүрөт - дейт.\nАрбагын артык жан кылып,\nЧоң-Бээжинге кан кылып,\nЭр Коңурбай калчаны\nУшу жерге алалык,\nКаражолтой буруттун\nКак жолуна салалык!\nКармашка даңгыл эр ошол,\nКан Манаска төп келчү\nБээжинден чыккан шер ошол.\nАтагын уктум ар кимден,\nАйзакерден ыктуу - дейт,\nӨзү жоонун айласын\nАшкере билген мыктуу - дейт.\nКаарына алганды\nКармашар болсо орот - дейт,"
  },
  {
    "id": "865",
    "text": "Өзү жоонун айласын\nАшкере билген мыктуу - дейт.\nКаарына алганды\nКармашар болсо орот - дейт,\nАаламга татыр кол келсе,\nЖер жарылып мол келсе\nЖеке кирсе сорот - дейт,\nКарыпчылуу кандарды\nЧубатууга салды - дейт.\nАлтымыш кытай, сан калдай\nЖан жолдош кылып алды - дейт,\nКаталдын уулу Карагул,\nКара саат мына бул.\nКайгуулга чыгар ал болуп,\nКамыштан айза кыйды - дейт,\nБели катуу Бээжиндин\nБерендерин жыйды - дейт.\nКароолду мыкты коёлук,\nКалдайга кабар салалык,\nКаканчындын четине\nКаары күчтүү капырды,\nКан Коңурбай баатырды\nКан көтөрүп салалык.\nБел байлаган бел да ошол,\nБекитип жатчу жер да ошол,\n\fКүрдөлүү Бээжин, чоң Какан\nКүтүп алуучу эр ошол!\nКалдайга кабар салалык,\nАлтымыш жайсаң инисин,\nАлөөкөнүн кенжесин\nЧоң-Табылгы жайлатып,\nКулжадан кароол салдырып,\nЧынмачындын, Бээжиндин\nТоорутуп жолун чалдырып,\nОроккыр менен Музкиндик\nОшолорду алдырып,\nКароолду катуу чалдырып,\nКайран жанды бакпасак,"
  },
  {
    "id": "866",
    "text": "Ороккыр менен Музкиндик\nОшолорду алдырып,\nКароолду катуу чалдырып,\nКайран жанды бакпасак,\nЖер кайгытып жатпасак,\nБекитип жайлуу кылбасак,\nБет алып келген адамын\nКармап алып сойбосок,\nКароолду мыктап койбосок,\nБул акылды кылбасак,\nУшинтип көп кол жыйбасак,\nОң таптырчу уул эмес,\nОңой Манас кул эмес!»\nТүрдүү акыл айтып Эсенкан\nКанына кабар салыптыр,\nАйткан сөзүн таштабай,\nДүбүрөтүп Бээжинди\nТүгөл жыйып алыптыр.\nДобулбас бекем кагылып,\nКайнап жаткан көп улук\nАндай-мындай дегиче,\nАчып көздү жумгуча\nАлтын түркүк чатырды,\nКачырына жүктөтүп,\nАлып кирип келиптир\nЭр Коңурбай баатырды.\nКачыр минген Каёбоз\nКалың кытай улугу\nКалдай тонун кийгизип,\nКароолго муну койду эми.\nЖел учса кабар берүүчү,\nЖез канаттуу куу өрдөк\nАбаргер деген көлүнө,\n\fСуук капчыгай төрүнө,\nМуну кароол койду - дейт.\nКабылан төрө Манастын\nКеле турган жерине,\nТогуз жолдун тоомуна,\nБөрү-Койдун чаркына,\nҮзгүлтүк тоонун урчукка,"
  },
  {
    "id": "867",
    "text": "Келе турган жерине,\nТогуз жолдун тоомуна,\nБөрү-Койдун чаркына,\nҮзгүлтүк тоонун урчукка,\nҮңүрөйгөн тумшукка,\nКара-Суунун четине,\nКаспаң-Тоонун бетине,\nКулжаны кароол койду - дейт.\nКарыкандын тагынан\nКаалап алып келиптир,\nКан Эсендин багына\nАдам тилин үйрөтүп,\nБаккан экен жашында\nКырк кулач кызыл түлкү экен,\nАйбандан болгон артык сак\nЭсенканга мүлк экен.\nМүлктүгү ушу эмеспи,\nКароолго койгон куу түлкү\nБел байлаган бел экен,\nЖелгенине жел жетпес,\nБасканына мал жетпес,\nБалакеттин өзү экен.\nЭзкара баштап көп канын\nЭшигине жыйды - дейт,\nКең Алтайдын биягы,\nКең Кара-Тоо тыягы,\nАлтын кендин ары жагы,\nСегиз суунун куюлуш,\nСексен тоонун урунуш,\nСеки мойнок белеске,\nМанастын келер жолуна\nТүлкүдөн кароол койду - дейт.\nЭр Эсенкан чамынып,\nТак үстүндө камынып,\nБыжылдап кайнап жан толуп,\nАй Жаң-Жуң менен Күн Жаң-Жуң\nЖанындагы курдашы,\nКеп айтуучу сырдашы\nЖакын турган ал болду,\n\fАскер жайнап кыжылдап,"
  },
  {
    "id": "868",
    "text": "Жанындагы курдашы,\nКеп айтуучу сырдашы\nЖакын турган ал болду,\n\fАскер жайнап кыжылдап,\nАдам толуп быжылдап,\nАлөөкөнүн Коңурбай\nЭр Коңурбай чоң калча\nЭрени кирип келгенде\nКелгенин Эсен көрүптүр,\nКелери менен калчага\nКерүүгө салган там кылып,\nКечилге мыкты кан кылып,\nАлтын түркүк чатырын,\nЭр Коңурбай баатырын:\n«Эки тизгин, бир чылбыр\nЭр Алөөкө уулу элең\nЭми колго алыңыз,\nКатуу душман эр чыкты,\nБуруттан Манас шер чыкты,\nБул Бээжинге келтирбей,\nКайтарып элди багыңыз!\nКаардуу болсоң, эр болсоң,\nКан Коңурбай сен болсоң,\nКараан кыла жүрөбүз,\nКачкы жалтаң уул болсоң,\nКара эшек кыла минербиз!\nЭлди эсиңе алыңыз,\nКароолго көзүң салыңыз,\nКатуу мүшкүл, күн түштү\nОшондон бизди багыңыз,\nЧынмачынга, Бээжинге\nЧын ата болуп калыңыз!\nМедеримсиң, белимсиң,\nБек такоол берип бурутка\nБеттеше турган шеримсиң,\nАй, кулунум, Коңурбай,\nКалдайдан тандап алпын ал,\nКалың элди кырдырбай\nБул Бээжинге көзүң сал!"
  },
  {
    "id": "869",
    "text": "Ай, кулунум, Коңурбай,\nКалдайдан тандап алпын ал,\nКалың элди кырдырбай\nБул Бээжинге көзүң сал!\nЭр Коңурбай зор калча\nДегениңе көнөйүн,\nКырк уруу кытай бул журттун\nБир кандыгын берейин.\nДегенди угуп калыңыз,\nКеришке мыкты журт эле\n\fКечилдин канын алыңыз!»\nКан Эсенкан муну айтып,\nКадырын журтка билгизип,\nКарыпчысын калдайткан\nЭр Коңурдун башына\nКечилдин ташын кийгизип,\nКечилдик ташы жарашып,\nКерүүгө салган там кылды.\nЧынмачындын, Какандын\nЭэ, кулунум, Коңурбай,\nЧын тооруп жолун чалгын - деп,\nКаары катуу канкордон\nАлтайдан кеткен анткордон\nАйлаң келсе Коңурбай\nАжыратып алгын - деп,\nОк өтпөс тонун кийгизип,\nУлук экен Эсенкан\nМанастын жөнүн билгизип,\nАкылды артык оздурду,\nМанас келчү шектүү жол\nКоңурбайга тоздурду.\nАлты миң кытай, сан калдай\nАксакалы Коңурбай,\nАнын бери жагынан\nМаңгубада туулган,\nАаламдын баарына\nАртык салган чуулган.\nАдам билбес сөзү бар,\nБашында жалгыз көзү бар."
  },
  {
    "id": "870",
    "text": "Ааламдын баарына\nАртык салган чуулган.\nАдам билбес сөзү бар,\nБашында жалгыз көзү бар.\nКармашкан жанды койбогон.\nБир чочконун этине\nБир жегенде тойбогон,\nМурунуна караса\nСөлөкөтү, сөлбөтү,\nМурунунун таноосу -\nАчылып калган ороодой,\nКөзү үстүндө кара каш -\nМал тепсеген шородой.\nКез келгенди жээр экен,\nКаканчындын балбаны\nМаамытбек сокур дээр экен.\nКаарды катуу салчу экен.\n\fКатылыша кеткендин\nБашын жулуп алчу экен.\nКароолдо турган болжошу,\nКызыталак чочконун\nМаамытбек болду жолдошу.\nМаамытбектин балбаны\nБеттеп балбан чогулса,\nЧыга түшөт далдалы.\nБалбандыгы башкача\nКаарданып булкунса\nКапчалдуу тоону нуратат,\nБет алышып кол салса,\nЧынарларды сулатат,\nАтагын уккан чочуган!\nЭсебин эптеп таба көр,\nКанкор бурут кез болсо\nАйбалта менен чаба көр,\nТартынбастан канкордун\nБир эсебин таба көр!\nБээжинге бүткөн белимсиң,\nБек ишенген эримсиң,\nАлыша келсе бурутка\nКайрат берер шеримсиң!"
  },
  {
    "id": "871",
    "text": "Бээжинге бүткөн белимсиң,\nБек ишенген эримсиң,\nАлыша келсе бурутка\nКайрат берер шеримсиң!\nБоз гүлдүү тон кийгизди,\nБоз качырды мингизди.\nОк өтпөгөн тон берди,\nАйзакерден, камбылдан\nАкыл тапчу даңгылдан\nКечилден так кырк кол берди.\nБилбегенди билгизди,\nБилдирип жолго киргизди,\nКамбылдарын шайлады,\nКан Манастын жолуна\nКамынбай кытай калбады.\nБаатырларын зекитти\nКароолун таштай бекитти,\nКароолчунун мыктысы\nКечилдин каны Коңурбай\nКечилдерин зекитти.\nЖалгыз көздүү Мамытбек,\nКөчүгү кучак Канышай -\nКароолду чындап бекитти.\n\fКармашып менде келген жок,\nКаттап бирөө көргөн жок.\nБоз адырмак кыраң түз\nБолжоп чыгар тоо болду,\nАлөөкөнүн Коңурбай\nӨлгөн менен арман жок,\nКаарына жан туруп,\nКаяша берер калган жок.\nАстындагы Кара аты\nКара атынын бар болчу,\nКапталында канаты.\nКулак угуп, көз көргөн\nЖаралган адам уулуна\nАлөөкөнүн Коңурбай\nТалкандай чалган адаты.\nЖүргөнүнөн чаң чыкты,\nКайран калча көк жалдын"
  },
  {
    "id": "872",
    "text": "Алөөкөнүн Коңурбай\nТалкандай чалган адаты.\nЖүргөнүнөн чаң чыкты,\nКайран калча көк жалдын\nДобушунан жан чыкты.\nСалылуу коргон там курду.\nЭсенкандан анча өөдө,\nКүн Жаң-Жуңдан күчү өөдө\nАй Жаң-Жуңдан аты улук,\nБереленип белсенип,\nБери ургандай теңселип,\nБээжинден чыкты макулук.\nКаарды катуу баштады,\nКаяша берген кытайды\nТакыр кырып таштады.\nДобушунан чаң чыкты,\nЗаарынан жан чыкты.\nЭки тизгин, бир чылбыр,\nЭми колго алыптыр,\nЧынмачынга, Бээжинге\nЧын Каканга, Туңшаңга\nАлөөкөнүн Коңурбай\nУлук болду мынчага.\nСурагын алып калдайдын\nКаны болду кечилдин,\nӨлгөн менен арман жок.\nАлөөкөнүн Коңурбай\nАзыркы кытай элинде\nБуга каяша айтар калган жок,\n\f     Артык баба айлакер\n     Кырк кандын эли кытайда\n     Калчадай болгон зардал жок.\n     Айткан сөзү эп болду,\n     Алөөкөнүн Коңурбай\n     Атагы оор Бээжинге\n     Темир коргон чеп болду\n     Күрмөчөнү улугу\n     Тизеси жерге бүгүлдү,"
  },
  {
    "id": "873",
    "text": "Атагы оор Бээжинге\n     Темир коргон чеп болду\n     Күрмөчөнү улугу\n     Тизеси жерге бүгүлдү,\n     Таксыр кандай кылдык - деп,\n     Коңурбайдын алдына\n     Таазим кылып жүгүндү.\n     Чет-Бээжин ага карады,\n     Каарына тийгенди\n     Карсылдатып сабады,\n     Түп-Бээжин эли чогулса\n     Ошо кезде калчага\n     Кайыр айтар калбады.\n     Чет-Бээжин жолун бекитип,\n     Жатып калган кайкайып,\n     Бул калчанын коногу\n     Эми кайта баштайлы\n     Кабылан Манас жомогу."
  },
  {
    "id": "874",
    "text": "Манастын Таласка көчүп келип конгону"
  },
  {
    "id": "875",
    "text": "Ошондо Манас кайран шер\n     Кара калмак, манжууга\n     Катуу кыргын салды эми.\n     Кырк түтүндүн баарысын,\n     Акбалтай, Жакып карысын\n     Ажыратып алды эми.\n     Ак марал айдап, уй кылып.\n     Кара калмак, манжууну,\n     Айдап кырып, буй кылып,\n     Көк марал атып, уй кылып,\n     Көздөгөн жоону буй кылып,\n     Кан ичип жүрүп катыгып,\n     Он экиге келгенде\n     Ордо бузуп, олжо алып,\n     Канкор бурут атыгып.\n\fКаарданып чамынса\nАрсландай толгонуп,\nАтагын угуп Манастын\nБээжиндин кыйын чоң каны\nБээжиндин Карыканы ойгонуп.\nАк болотко айзаны\nАштай чыгып дөө болуп,\nКырк үйлүү кыргыз аз элге\nКабылан Манас ээ болуп,\nКырк уруу кытай, манжууга\nКыр жагынан чалдырбай,\nКыжылдаган кытайга\nКыл эмесин алдырбай.\nАлым тургай, аш бербей,\nКырк уруу кытай көп элге\nКыраан Манас ошондо\nКөчтү буга баш бербей.\nКордуктагы кыргыздын\nОшо кыргыз айынан,\nКыжылдаган кытайга\nКыргынды кыйла салыптыр,"
  },
  {
    "id": "876",
    "text": "Кордуктагы кыргыздын\nОшо кыргыз айынан,\nКыжылдаган кытайга\nКыргынды кыйла салыптыр,\nОн экиге келгенде\nОрдо бузуп, ок атып,\nОрдолуу журтка баш бербей,\nАлакандай кыргызды\nАжыратып алыптыр.\nКырк үйлүү кыргыз көчкөндө\nЖебилгеси жер чийип,\nЖетик байып алыптыр.\nАркалуу чыгып, эр Манас\nКыргыз үйлүүнү ошондо\nСанаасы менен болтурган,\nСандыгынын баарысын\nСары алтынга толтурган.\nКөңүлү менен болтурган,\nКөмүркөйдүн баарысын\nКөп алтынга толтурган.\nТуурдугун май кылган\nТушукканда кыргызды\nТура алгысыз бай кылган.\nКырк үйлүү кыргыз дардайып,\nОңуп калган кези экен,\n\fКүндүзү кымыз, түнү кыз\nБолуп калган кези экен.\nЭэн көчүп жайлашып,\nКысыр эмди тай союп.\nБагалак ойноп, даң салып,\nЧатыраш ойноп, чаң салып,\nБүтүн кундуз терисин\nЖарты бөлүп алышып,\nКырсыкты кудай чечти - деп,\nБагалекке салышып,\nКыраан Манас барында\nКыжылдаган кытайдан\nКызыл куйрук ар алып,\nКыргыз эмес, ошондо\nКымбаты Манас барында"
  },
  {
    "id": "877",
    "text": "Кыжылдаган кытайдан\nКызыл куйрук ар алып,\nКыргыз эмес, ошондо\nКымбаты Манас барында\nКылымга жетчү мал алып,\nАйдап жүрсө жылкысы\nАдырда жылкы Алабаш,\nАл жылкынын ичинде\nАргымак, буудан аралаш.\nАйкөл Манас барында\nАрмандын баары чачылып,\nБолгон экен малга мас.\nКоштоп кийип суусар бөрк\nЫргап көчкөн кези экен,\nКегин алып калмактан\nЖыргап көчкөн кези экен.\nЖакыпта бар сан кара,\nАкбалтайда түмөн мал,\nКапанын баары чечилип,\nКырсыктын баары кесилип,\nУлук чыкты кан Манас.\nКапанын баары чечилди,\nКайгынын баары кесилди.\nКүйүттүн баары чачылды,\nКүптүнүн баары ачылды.\nЖаккан отун өчүрүп,\nКырк үйлүүнүн баарысын\nЖайбаракат көчүрүп,\nКатагандын кан Кошой\nКараан болгон Манаска\nДегенине көндү эми,\n\fСандап-миңдеп Кошойго\nТийиштүүсүн берди эми.\nТоручаар окко учканда,\nСандап-миңдеп көп кытай\nТегеректеп турганда,\nБеттеп Кошой барганда,\nБерен Манас канкорго\nЖолдош болуп калганда,\nКаза жеткен өлгөндө,"
  },
  {
    "id": "878",
    "text": "Беттеп Кошой барганда,\nБерен Манас канкорго\nЖолдош болуп калганда,\nКаза жеткен өлгөндө,\nКабылан, жолборс Манаска\nКары Кошой абакең\nКараан болуп бергенде,\nКагыш кылган жандары\nӨлгөнүнөн калганы\nАртык кыйын мыктысы\nОю менен болуптур,\nКытайды ойрон кылганда\nЧылбырга колу толуптур.\nКыргынды Манас салганда,\nКытайды кайра сайганда,\nАйзакерден ыктуулар,\nАбыдан кыйын мыктуулар,\nАлты миңден ат алган,\nАлалбаган бел боштор,\nАлтымыштан ат алган.\nЖеткилеңдүү эрендер,\nЖекеге чыккан берендер\nЖети миңден ат алган.\nЖете албаган топорлор\nЖети жүздөн ат алган.\nБир бирине олжосун\nМактаныч кылып көрүшүп,\nКөп алганы азына\nСоогатты калың беришип.\nМитайым ойлоп алышып,\nМомундардын залими,\nУурдап алып аттарын\nӨз тамгасын салышып.\nОроңдошо калышып,\nКалысына барышып,\nКызыр чалган эр барда\nКыйла мүлктү табышып,\n\fБөөт-бөөт бел менен\nКөчүп жүргөн кези экен,\nБөлүнүп чыккан төр менен.\nАгала желек, кызыл туу"
  },
  {
    "id": "879",
    "text": "Бөөт-бөөт бел менен\nКөчүп жүргөн кези экен,\nБөлүнүп чыккан төр менен.\nАгала желек, кызыл туу\nЫргап көчүп келатат,\nБашчы болуп, кан Манас\nБаары чери жазылып,\nЖыргап көчүп келатат!\nКаалаганы Ала-Тоо\nКөйнөгүн чечип жууган жер,\nАта-баба кеткен жер,\nМалы жайнап өскөн жер,\nЧыңырып эне тууган жер,\nКиндик канды бууган жер,\nЖерин көрүп шалпылдап,\nЖетик көчүп алыптыр.\nКымыздан тарткан аракты\nКөөкөргө куюп жайнатып,\nБагылан козу, татты аш\nБаары көчүп токтобой,\nЖанказанга кайнатып,\nЭренче тонун кийишип,\nЖелбеген жорго минишип,\nТынбай көчүп өтүшүп,\nМурасына жетишип,\nКичи-Жылдыз, Чоң-Жылдыз\nКатар ашып көчтү - дейт.\nӨгүз-Ашуу, Тай-Ашуу\nКатар ашып келди эми,\nИленин башы Үч-Арал\nӨрүүн боло берди эми,\nҮч-Жыргалаң, Көңүздү\nБойлой көчүп алды эми.\nКөк-Тал бойлоп сыдырып,\nЧоң Илени кыдырып,\nАйлампалуу урчуктан\nКечип чыккан кези экен,\nТаш-Кечүү деген тумшуктан.\nАт боройлоп сыдырып,\nТегиз көчүп ыдырып,"
  },
  {
    "id": "880",
    "text": "Кечип чыккан кези экен,\nТаш-Кечүү деген тумшуктан.\nАт боройлоп сыдырып,\nТегиз көчүп ыдырып,\nЫлдый карай бет алса\nКаркылдаган карга жок,\n\fКуркулдап учкан кузгун жок,\nСары-Өзөн ата дээр экен,\nКең Иленин жээги экен.\nАккан суунун оюна,\nЧоң өзөндүн боюна\nЧогула журт конду - дейт,\nЭки журтун айрылыш,\nЭр адамдын кайгырыш\nЖеткилең өрүүн болушуп,\nЖети күн анда конушуп,\nЖээги Ак-Чийдин чаты экен,\nСары-Өзөндүн башы экен.\nТалаада мунар чаңы бар,\nЖаныбарым Сары-Өзөн\nТүзүндө кулан дагы бар.\nАт баспаган жер болгон,\nОшондой жер ээн болгон.\nАлмасы бышып көң болгон,\nЖаңгагы кулап сай толгон,\nЭэсиз ээн жер болгон.\nТалынын башы ийилген,\nКумунун үстү чийилген.\nКурган жердин белгиси -\nБерекелүү көрүнгөн,\nКөргөн жандын көңүлү\nАлбан түрдүү бөлүнгөн.\nЖылтырканы, шыбагы,\nЖаныбарым Сары-Өзөн\nЖылып аккан булагы.\nӨзөндөн муздак жел толгон\nӨлчөсөң бейиш жер болгон.\nЖайы-кышы тең турган\nТоосунда кары бар."
  },
  {
    "id": "881",
    "text": "Өзөндөн муздак жел толгон\nӨлчөсөң бейиш жер болгон.\nЖайы-кышы тең турган\nТоосунда кары бар.\nЖер бейиши көрүнөт,\nТокою толгон чары бар.\nЖерди көрүп кубанып,\nЖетигиң Манас ошондо\nЖети күн конок болду - дейт,\nҮйрүлмөнүн сазына\nҮч күнү жыйын кылды - дейт.\nЧогулманын сазына\nЧогулушуп турду - дейт.\n\fТапкычташып табышып,\nКуугачташып куушуп,\nКепти ортого салышып,\nКеңеш кылып калышып,\nШумкар куштай баркылдап,\nАбаң Кошой таркылдап:\n«Айзакерден ыктуулар\nТуруп турсун бул жерде\nАдам ээси мыктылар.\nКөчө чыктык Алтайдан\nАйыл кайда конуучу\nАлышар душман далай бар,\nАйла кандай болуучу?\nКыр жагыңда кытай бар\nКыйрашаар душман далай бар.\nКайда конор конуш бар?\nМаңдайыңда бараң бар,\nБасташар жооң далай бар.\nАры жагы Талас, Ат-Башы\nАйланайын, кулунум,\nКатарлаша жаталы,\nЖоону бирге жоолайлы,\nДоону бирге доолайлы,\nМилтени бирге чоктойлу,\nБараңды бирге октойлу,\nКатардаш бирге конолу\nКатуу багыт иш келсе"
  },
  {
    "id": "882",
    "text": "Милтени бирге чоктойлу,\nБараңды бирге октойлу,\nКатардаш бирге конолу\nКатуу багыт иш келсе\nМанаска курман бололу!\nКатылып жоо тийбеске\nКароолду катуу салалык,\nАзган-тозгон аз элге\nАрка кылып Манасты\nКан көтөрүп алалык.\nКарагай айза боолайлык\nКаралды кылып Манасты,\nКатылышкан душманды,\nКан жөткүртүп жоолайлык.\nБалам, Манас, кулунум,\nКара жаак айбалта\nКайкалатпай аштап ал!\nКалың кара кыргызды\nКаран кылбай баштап ал!\n\fКара-Тоодой кан болгун\nКырк уруу кыргыз элине\nКасиеттүү жан болгун!\nЭки тизгин, бир чылбыр\nЭэ, кулунум, эр Манас,\nЭми колго алыңыз,\nЭр абаңды ошондо\nЭңишер жерге салыңыз!\nМураадыма жетемин,\nКабылан, Манас сен үчүн\nКурман болуп кетемин!\nКолуңа алсак, мубарек\nАйчыгы алтын кызыл туу,\nАлыша кетип кытайга\nАбыдан салсаң ызы-чуу,\nКабылан оозун бурармын,\nАжалым жетип өлгүчө\nТуу түбүнө турармын!\nЫраазы болуп өзүмө,\nИле жүргүн көзүңө.\nАзган-тозгон ал элге\nАнда-санда бара жүр,"
  },
  {
    "id": "883",
    "text": "Ыраазы болуп өзүмө,\nИле жүргүн көзүңө.\nАзган-тозгон ал элге\nАнда-санда бара жүр,\nАба Кошой, бергин - деп,\nАлымыңды ала жүр!\nБашчы болдуң бул элге,\nДегениңе көнөбүз,\nКан абаң жерге киргиче\nКабылан, Манас, кулунум,\nКандыкты сизге беребиз,\nОрдолуу шаар тамымсың,\nОлуя чалыш жанымсың,\nЧыгарың эчак билгемин,\nКабылан качан келет - деп,\nСени күтүп жүргөмүн.\nОрдолуу шайык көк жөкөр\nОрчун Кокон, Маргалаң,\nАягы кептеш, Самаркан,\nКүн чыгыш жагы Алты-Шаар\nСени күтүп келет - деп,\nКүткөн мынча журтуң бар.\nКазына камдап, кол жыйна,\nКайратты мыкты, мол жыйна,\n\fБекине турган жерди тап,\nБели катуу эрди тап,\nЖеткилең камдап, кол жыйна,\nЖурт тукурап кетпеске\nКазынаны мол жыйна!\nКыйбадан ары байкасаң\nКызылбаштын каны бар,\nКырылар душман дагы бар,\nКылчайбай канды агызар\nКызыталактын баары бар!\nКытайдан чыккан Молто кан,\nОртосунда турасың\nОй, Манасым, угуп ал,\nСемирип-сергип оңгондо,\nСекиге чыга конгондо,"
  },
  {
    "id": "884",
    "text": "Ортосунда турасың\nОй, Манасым, угуп ал,\nСемирип-сергип оңгондо,\nСекиге чыга конгондо,\nӨзөндүү сууга конгондо,\nЭл башкарып, журт билип,\nӨз алдынча болгондо\nКызык айтар сөзү бар,\nКыстоо түшсө бул башка\nАкыл таап берүүчү\nАбаң Кошой өзү бар.\nЖана айтылган эки кан\nТөрө Манас өзүңө\nТөгө турган зары бар,\nЧалгайы болор сөзүндө,\nЧалгырты болор көзүндө\nЧамасы келсе ошолор\nЧабышмак болор өзүңө!\nКыңырты болор сөзүндө,\nКыйшыгы болор көзүндө,\nКыябын тапса ошолор\nКыйрашмак болор өзүңө.\nСуроодон угар дайыныңды,\nКүтүнбөстөн сен жатсаң\nБир күнү чабар айылыңды!\nОшого моюн бербеске\nОк өтпөгөн тон камда,\nОк жетпеген ат камда,\nКызыр чалган, Манасым,\nКыйындын баары жолугар,\nКызыр чалган өзүңө\n\fКыраандын баары кез келер!\nАт семиртип, ык кылгын,\nЖан жолдошту кырк кылгын,\nЖеңдирип текке калбагын,\nЖан жолдошуң шайлагын!\nАзыр, Манас, кебимди ук!\nТилге келген адамды\nТилиң менен багындыр,\nДинге кирген адамды"
  },
  {
    "id": "885",
    "text": "Азыр, Манас, кебимди ук!\nТилге келген адамды\nТилиң менен багындыр,\nДинге кирген адамды\nДиниң менен багындыр!\nУшундан ары көчкөндө\nСары-Өзөндүн аягы,\nАтактуу Талас, чоң Кең-Кол\nЖердей көр ушу жериңди,\nКүтө көр кыргыз элиңди.\nТаласты күтүп, чеп кылгын!\nТөрө абаң Кошой кеби ошол,\nКүтүп алсаң Таласты\nДүнүйөгө чеп ошол!\nБелестен бейкабар адам желбеген,\nБеттеп душман жеңбеген,\nӨндүрүн адам чалбаган,\nӨрдөп адам барбаган,\nКонуш кылгын Таласты,\nКан көтөрүп биз алдык\nЖакыптын уулу Манасты.\nБет алсак жоого чыгарбыз,\nБерендигин угарбыз\nБереним, Манас, аман бол\nБелиме таңуу кылармын.\nБелим, Манас, сен мында\nБээжинден чатак чыр чыкса,\nКаканга чейин кубармын,\nКартайган Кошой абакең\nКабылан Манас өзүңдү\nКараан кылып турармын.\nУлугумсуң, белимсиң,\nТаалайлуу Манас, аман бол,\nУядан учкан көк тынар\nАртык тууган шеримсиң.\nМедер кылып дем байлап,\nАркалуу Талас жериңди,\n\fБаана кылам башыма"
  },
  {
    "id": "886",
    "text": "Артык тууган шеримсиң.\nМедер кылып дем байлап,\nАркалуу Талас жериңди,\n\fБаана кылам башыма\nКызырлуу сендей эримди.\nКечээ, зордукту кытай кылганда,\nТобумду чечип кырганда,\nТополоңду салганда,\nТобумду талап алганда,\nЖер жайнаган кытайга\nЖетик бузук баштадым.\nБел байлаган белим жок,\nБереним, сендей эрим жок,\nКалың журтту кырдырып,\nАнан кийин качкамын.\nАрык жүрүп семирдим,\nАчка жүрүп тоюндум,\nЖардылыктан байыдым,\nЖалгыздыктан көбөйдүм.\nЖети-Өзөндөй кайран жер,\nЭрдикке салып жер кылдым,\nЖети-Өзөндүн кыргызын\nЭптеп жүрүп эл кылдым.\nАйлансам болот Алдага,\nКагылсам болот кудайга,\nАлтайдан Манас табылып,\nАбийирим минтип жабылып,\nӨлсө Кошой абаңды\nКең казып көрүн оёрсуң,\nКабылан атын соёрсуң,\nКолуң менен тепкилеп,\nАбаңды өзүң коёрсуң!»\nАлагар көзү чолпондой\nАй кулагы калкандай,\nАбаң Кошой карыя\nЭми кепти таштады.\nАргасын таппай айдалган,\nАркага колу байланган,\nКайгыланып кайгырган,"
  },
  {
    "id": "887",
    "text": "Эми кепти таштады.\nАргасын таппай айдалган,\nАркага колу байланган,\nКайгыланып кайгырган,\nАлапайын таба албай,\nНойгут журттан айрылган\nАкбалтай кепти баштады:\n«Бадыша, Манас, кабылан!\nАжайып жакшы түш көрсөм\nДүнүйөгө келгеним,\n\fАлда Таала кудурет\nАшкере берген береним,\nКапа болуп кырылып,\nКалың журт чогуу чабылган\nКырк үйлүү Жакып, Балтайдын\nЭл жалгызы эр Манас\nТаалайына табылган\nМаңдайда баргек тынарым,\nБар күйүт кетип ичимден\nБалам, Манас, ойлочу\nЖуртумду ойлоп турамын!\nАман болсун - деп тилейм,\nАрслан Манас чунагым!\nЭшикке чыгып карасам,\nЭл аманын кааласам\nӨрттөнүп күйүп кайгырдык,\nТопту чечип, көп кытай\nОрдолуу журттун баарынан\nОйрон болуп айрылдык.\nАлтайды күтүп жер кылдык,\nКара калмак, манжууну\nКапыр да болсо эл кылдык.\nТогузга жашың келгенде\nКабылан Манас, кулунум\nБир өзүңдү дем кылдык.\nОнго жашың чыккыча\nКара калмак, манжууга\nЧоң Жинди - деп ат койдук,\nОнго жашың келгенде"
  },
  {
    "id": "888",
    "text": "Онго жашың чыккыча\nКара калмак, манжууга\nЧоң Жинди - деп ат койдук,\nОнго жашың келгенде\nКаарды катуу баштадың,\nОйноп жүргөн балдардын\nСексенин кырып таштадың.\nОн бир жашка келгенде\nКочкуларды коройттуң,\nОн экиге келгенде\nОрдо бузуп, олжо алып,\nКан ичип жүрүп катыктың\nКара калмак, манжууга\nКанкор Манас атыктың.\nОн үчкө жашың келгенде\nОрдо бузуп, ок аттың.\nКанга тоюп катыктың,\n\fКайнап жаткан кытайга\nКанкор бурут атыктың.\nТеңселип турсаң жекеге\nТеңелип адам келген жок,\nКызыкты чогуу кылдырдың,\nКырк эки күнү урушуп,\nКыжылдаган кытайга\nКырк балаңды кырдырдың.\nТопон суу жетпес Чоң-Бээжин\nТолкуп көп кол каптады,\nАдалга бурдуң бейилиңди,\nКара калмак, манжуунун\nСандаган колун кыйратып\nАжыраттың элиңди.\nҮзүлгөндү уладың,\nЧачылганды жыйнадың,\nБалам, Манас, өзүңдөн\nБир буюм сурап турамын.\nСагынам Сары-Кол жеримди,\nКөп эстейм нойгут элимди,\nКуп тиленем, зор Манас,\nМурадыма барайын,"
  },
  {
    "id": "889",
    "text": "Сагынам Сары-Кол жеримди,\nКөп эстейм нойгут элимди,\nКуп тиленем, зор Манас,\nМурадыма барайын,\nКуп белек кылып, сен берсең\nКутубийди алайын!\nКуп аман барсам элиме,\nКутмандуу бийдин кулунун\nКурган нойгут элиме\nКан көтөрүп салайын!\nМанаска тете уулум - деп,\nБаана кылып алайын.\nАдырдуу Сары-Кол жерим бар,\nАбийирдүү нойгут элим бар!\nБиздин нойгут ал журтта\nКара эгинден күрүч көп,\nКалайынан күмүш көп,\nБоз коёндон түлкү көп,\nБосого жыйган мүлкү көп.\nКелеңкер чачпак, кең соору\nКелини сулуу нойгут журт,\nКырмызы көйнөк, найча бел\nКыздары сулуу нойгут журт.\nАркар аяк, жез билек,\n\fАт күлүгү нойгутта,\nКызыл көйнөк, найча бел\nКыз сулуусу нойгутта.\nБиздин нойгут журтунда\nКазандай кара бөркү бар\nАл нойгуттун эрлери.\nКапыр менен бусурман\nНе кылам десе эрки бар.\nКара малдан төөсү көп,\nЖөн адамдан дөөсү көп,\nТаштуу бийик зоосу көп,\nМенин көзүм өткөндө,\nУшул нойгут журтумду\nКамай турган жоосу көп."
  },
  {
    "id": "890",
    "text": "Таштуу бийик зоосу көп,\nМенин көзүм өткөндө,\nУшул нойгут журтумду\nКамай турган жоосу көп.\nМени кытай кармап алганда\nКыйындап торго салганда\nЖергелүү журтум көп нойгут\nЖетимдик тартып бош калган,\nЭлсиз калган жерим бар,\nЭс таба албай тентиреп,\nЭси кеткен элим бар.\nЭлимди жыйып эл кылсам,\nЖеримди ээлеп жер кылсам,\nЖергелүү журтту жыйнасам,\nКабылан канкор өзүңө\nКанат болуп турбасам!\nБелгилүү жерден белди таап,\nБек караан болчу элди таап,\nКең нойгутта турганда\nАкбалтай аттуу дайным бар,\nКаралуу калган Сары-Колдо\nМалым арбын, балам жок,\nТак алтымыш зайыбым бар!» -\nАкбалтай айтып ар кыл сөз\nУруксат сурап токтоду,\nКара нээт Жакыптын\nИчи күйүп, чок болду!\n«Кетмек болдуң жериңе,\nОй, Акбалтай, жан достум,\nКаракан атам өлгөндө,\nКаракандын сан дүйнө\nКара калмак, көп манжуу\n\fКамчыга ченеп бөлгөндө,\nБуланы булап алганда,\nБузукту калмак салганда\nКаракандын сегиз уул\nТеңибиз жалкы, эгиз уул"
  },
  {
    "id": "891",
    "text": "Буланы булап алганда,\nБузукту калмак салганда\nКаракандын сегиз уул\nТеңибиз жалкы, эгиз уул\nАзапка чогуу салганда\nБаарысын бөлүп алганда\nКабакка конгон айыл жок,\nКайда кеткен дайын жок,\nАлтайга барып кайрылдык,\nАзаптуу мүшкүл иш болуп\nАга-иниден айрылдык.\nБапанга кетти башыбыз\nТентиреп-тентип ал кетип,\nКысталып кытай колунан\nКыргын болдук баарыбыз,\nКызырдуу журттан айрылып,\nКудайга жеткен зарыбыз!\nКытайың кыргын баштаган,\nАлтымыш катын тул жеңең\nАйылымды каран таштаган.\nАлтайга келдик айдалып,\nАйланы таппай сандалып.\nАрка болуп, мен калдым,\nАта болуп, сен бардың.\nЖетилип алып Алтайдан\nКөчүп бери кайрылдык,\nКөп журтуң түшүп эсиңе\nКөк жалым, Балтай, эсен бол,\nКөрүнөө сенден айрылдык.\nТелик куш учту тегине,\nТентиген кетти жерине.\nКулаалы учту тегине,\nКурама элең башында\nЭми Акбалтай кетти жерине.\nАйылыңа жетсең Акбалтай,\nАңгеме дүкөн курай жүр,\nАрслан Манас көк жалдын"
  },
  {
    "id": "892",
    "text": "Эми Акбалтай кетти жерине.\nАйылыңа жетсең Акбалтай,\nАңгеме дүкөн курай жүр,\nАрслан Манас көк жалдын\nАл-абал жайын сурай жүр!\nӨөдө чыкса өбөк бол,\nӨлүм орток Акбалтай,\nЫлдыйга түшсө жөлөк бол,\n\fКаканга барсак караан бол,\nБээжинге көздөп жол тартсак\nБерен Балтай, бараан бол!»\nАкбалтай менен бай Жакып\nАйкалышып көрүшүп,\nБолкулдашып ыйлашып,\nМоюн эттен өбүшүп,\nБелекке алып Кутубий\nАкбалтай кетти элине,\nКошой кан кетти жерине.\nКудай дешип кеп кылып,\nАдам өлөр шерт кылып,\nУбаданы бек кылып,\nАк буудай унун чайнашып,\nКелеме шарып кармашып,\nКөк жалдык түрү көрүнүп,\nКең өзөнгө келгенде\nҮч кандын журту бөлүнүп,\nКалган кыргыз кырк үйлүү\nБет ала көчтү Таласты,\nМедер кылып ошондо\nЖакыптын жалгыз уулу Манасты.\nСары-Өзөн бойлой көчүшүп,\nКардуу тоону жакалап,\nКелберсийт көк жал эр Манас\nАт бороюн сыдырып,\nСары-Өзөн ылдый кыдырып.\nСалмактуу жерин Манас кан\nКарыга чейин чукуса\nОшондо алтын бар экен,"
  },
  {
    "id": "893",
    "text": "Сары-Өзөн ылдый кыдырып.\nСалмактуу жерин Манас кан\nКарыга чейин чукуса\nОшондо алтын бар экен,\nБул өзөндүн бойлору\nАнда жердеп тургандар\nКагыштан чыкпас эл экен.\nБет алышкан жоо чыкса,\nБелсенишкен доо чыкса\nБейлебей бул журт кырылып,\nМээнетти тартар жер экен.\nКароолго чыкчу бели жок,\nКагыш болсо кокустан\nСыйлыгышчу жери жок,\nМуну Манас жактырбай,\nБойлоп көчүп калды эми.\n\fКараса көзгө илинбейт,\nБай Жакыптын сан кара\nКайсы экени билинбейт.\nТиктесе көзгө илинбейт,\nКырк үйлүүнүн олжо мал\nТелингени билинбейт.\nКечээ, Манас, Манас болгондо,\nМанас атка конгондо\nЭрешен тартып, эр болуп,\nЭр уулу менен тең болуп,\nКең Алтайда турганда\nКара калмак, манжууга\nКыргынды кыйла салыптыр,\nУзун аяк көп малын\nТакыр тийип алыптыр,\nМуну менен кырк үйлүү\nЖылбай бай болуп калыптыр.\nТуура жагы көп малдын\nАла-Тоонун бетинде,\nЫлдый жагы көп малдын\nИт-Өлбөс чөлдүн четинде,\nОрто жери оюлуп,\nОюн салып кээ бирөө"
  },
  {
    "id": "894",
    "text": "Ылдый жагы көп малдын\nИт-Өлбөс чөлдүн четинде,\nОрто жери оюлуп,\nОюн салып кээ бирөө\nМүдүрүлүп союлуп,\nӨлгөн малдын этине\nБөрү, түлкү тоюнуп,\nЭрендер жыргап кылкылдап,\nЭсен көчүп былкылдап,\nБирдигин берип Манаска\nӨлгөндөрдөн калгандар\nАман жетти Таласка.\nЖылгындуу Кең-Кол, кең Талас\nЖаткан экен жайкалып,\nЖердеген адам тунбайбы,\nЖер соорусу турбайбы!\nӨлкө түзүн караса -\nТокою бар, талы бар\nАл токойдун ичинде\nЖан бүткөндүн баары бар.\nБалтырканы билектей,\nМаралдары ошондо\nМала кашка инектей!\n\fКескелдирик, жыландай,\nОюн салган куланы\nТолмоч семиз кунандай.\nЖыландары аркандай,\nАлда Таала жасаган\nЖер жараткан ар кандай.\nЖалбырагы жаргактай,\nКара курту бармактай,\nЧымчыгына карасаң,\nАлтайдагы улардай.\nЧырпыгы бар чынардай,\nЧынарлары мунардай,\nЖылгындуу Кең-Кол, кең Талас\nЖери сонун ар кандай!\nӨзөнчөдөн бөлүнүп,\nАй, жаныбар, кең Талас\nБейиштен артык сыягы!\nТегерегин караса\nАйланган тоо чеп экен,"
  },
  {
    "id": "895",
    "text": "Ай, жаныбар, кең Талас\nБейиштен артык сыягы!\nТегерегин караса\nАйланган тоо чеп экен,\nКулак угуп, көз көргөн\nКөргөн жерден бек экен,\nКөк жал Кошой абамдын\nБул айтканы эп экен!\nБыяк жагын караса,\nБөөт, бөөт бел экен,\nАдыр-күдүр жер экен.\nАдырынан, төрүнөн\nАркар оттоп куюлат,\nКуюлган жерин караса\nАдырдын чөбү суюлат.\nБудур-будур тоосунан\nБугусу: «Чү» - деп куюлат,\nБудурмакты караса\nБудурдун чөбү суюлат.\nБыяк жагын караса\nҮч-Кошойдун бөксөсү,\nМуну жердеп тургандын\nБолор бекен өктөсү.\nТуура жагын караса\nКара-Буура, Чаткалы\nАй, жаныбар, кең Талас,\nЖер соорусу турбайбы,\n\fЖердеген адам тунбайбы!\nКалың журттар ой тартып,\nКонбогудай жер бекен,\nКүндүзү кымыз, түнү кыз\nБолбогудай жер бекен!\nКулан минип, куш ойноп,\nБойлобочу жер бекен!\nБагалак салып, ордо атып,\nОйнобоочу жер бекен!\nТаң жарылган кызыкка\nБатпагыдай жан бекен,\nЭр азамат жамбаштап,\nЖатпагыдай жер бекен!\nЭриксе элик атышса"
  },
  {
    "id": "896",
    "text": "Батпагыдай жан бекен,\nЭр азамат жамбаштап,\nЖатпагыдай жер бекен!\nЭриксе элик атышса\nЭрикпесе Таласта\nЭркин ойноп жатышса,\nБетеге менен шыбагы\nБек табылбайт булары.\nОромпой тээп кызыкка\nБатпай турган жер бекен,\nОрдо күтүп, эл жыйып,\nЖатпай турган жер бекен!\nКөйкашканы көп жыйып,\nАлбай турган жер бекен!\nЖон-жонуна кароолду\nСалбай турган жер бекен!\nЧелишкенге кызыкты\nСалбай турган жер бекен!\nОрдо күтүп, кан болуп,\nКалбай турган жер бекен!\nТаалайына табылып,\nЖылгындуу Кең-Кол, кең Талас\nКырк үйлүүнүн башчысы\nКызыр чалган зор Манас.\nКыйын султан кан болуп,\nАлтайдан көчүп келгенде\nКең Талас буга жай болуп,\nМына ошондо Манастын,\nТөрт түлүгү шай болуп,\nТаң-тамаша оюнга\nБатып калган кези экен,\nКырктан таман ордону\n\fСары журтка салышып,\nАтып калган кези экен!\nОрдо салып калышып,\nКысыр эмди тайлардан\nЭки жүздөп сайышып,\nКызыкты көрсөң мындан көр,\nУтканы союп алышып,\nКөк сүлөөсүн суусар бөрк"
  },
  {
    "id": "897",
    "text": "Эки жүздөп сайышып,\nКызыкты көрсөң мындан көр,\nУтканы союп алышып,\nКөк сүлөөсүн суусар бөрк\nЫргай берди зор Манас,\nКөргөн элге кол артып,\nЖыргай берди зор Манас\nОюнду ойноп, тамаша\nКүлгөндү сүйдү зор Манас,\nАскер жыйып, кол баштап,\nЖүргөндү сүйдү зор Манас!\nКең Талас конуш жер болду,\nКелберсиген эр болду.\nКармашып адам барбады,\nУкурук кайырар калбады.\nКызыр чалган кырааның\nОрдо күтүп чоюлуп,\nКанкоруңдун ордодон\nЖетим-мискин тоюнуп,\nКан Жакыптын сан кара\nАз болгондо үйүнө\nАлтымыш бээден союлуп,\nТаалайлуу Манас султандын\nДаңкы кетти далайга,\nАты угулду Алайга.\nМажилис баштап той кылып,\nМанас кандын ордого\nБаары кыргыз чогулуп,\nКапталдагы кара арак,\nКан Манастын үйүндө\nКалмакча көөкөр менен бир арак.\nЖанаякка куюшуп,\nЖалпы-жайык сунушуп,\nАрак ичип алкынып,\nАрслан Манас баш болуп,\nАк шумкардай талпынып,\nКымыз ичип кызышып,\nСөөк тери ысышып,\n\f            Чекеден терин сызышып,"
  },
  {
    "id": "898",
    "text": "Ак шумкардай талпынып,\nКымыз ичип кызышып,\nСөөк тери ысышып,\n\f            Чекеден терин сызышып,\n            Дүмпүлдөк оюн салышып,\n            Шылдың менен кай бирөөн\n            Калп эле сабап алышып,\n            Кайнардын кара көзүндө\n            Как чынардын өзүндө\n            Төрт-Күлдүн төмөн жагында,\n            Төрө болгон жаңыдан\n            Манас кандын тагында\n            Жакып кан салат аңгеме,\n            Жакыптын жайын сурасаң -\n            Туткундан туура кутулуп,\n            Таласка келип конуптур,\n            Бай Жакып аты жоголуп,\n            Кан Жакып атка конуптур.\n            Бакылдык кылып көп малга,\n            Кара нээт Жакыбың\n            Жаманатты болуптур.\n            Малга күндүү карысын,\n            Жыйган экен ал Жакып\n            Кырк үйлүүнүн баарысын."
  },
  {
    "id": "899",
    "text": "Манастын Аккуланы эгин эгип Аккуланы сатып алганы 1\n\n\n            Багалак ойноп, даң салып,\n            Ойноп жаткан Манаска\n            Жакып кан кирди чаң салып:\n            «Уулум Манас, өлсөңчү!\n            Өрттөй уулум өлдү, - деп,\n            Өмөлтө кырып малымды\n            Ушу жерге көмсөмчү!\n            Кетирдиң далай алымды,\n            Ичкиликке жоготтуң\n            Сан карадай малымды.\n            Укпай койдуң сөзүмдү,\n            Көп малымды түгөтүп,\n            Көммөк болдуң өзүмдү.\n            Адырмактын куланын"
  },
  {
    "id": "900",
    "text": "1\n                Түп нускада мындай тема жок\n\fКуубас болгон экемин,\nБалалуу болдум, - деп, жүрсөм\nКуу баш болгон экемин.\nАрак ичпей, таш ичкин, Манас!\nАзар түмөн, көп дүйнөм\nАй-талаага сен чачып,\nАз келсе атаңдын канын\nКошуп ич, Манас!\nЗамандашка чык кылдың, Манас,\nСан караны миң кырдың, Манас!\nЖайнаган түмөн мал кайда,\nӨндүрдүү Алтай жер кайда?\nКабыргалаш турчу элек\nКара калмак эл кайда, Манас!\nКармап сойдуң бээмди,\nЧыгардың капкайдагы кээмди.\nКетирдиң жаман алымды,\nАлтайда күткөн сан кара\nБайгелеп сайдың малымды,\nКетирдиң менин алымды!\nКурбуга малым толордо\nКубалап сойдуң бээмди,\nЧыгарып ийдиң капкайдагы кээмди!\nЗордук кылып малымды,\nЧоң кетирдиң алымды!\nБакырга кармап соёсуң,\nКирди кол менен кармагыс\nЫймандуу жакшы малымды.\nБаласы жоктун жаны тынч,\nБул Манастын зордугун\nКөргөнү келген экемин,\nКалың малдан айрылып,\nӨлгөнү келген экемин.\nТүгөттүн, түптүз күлкүмдү,"
  },
  {
    "id": "901",
    "text": "Көргөнү келген экемин,\nКалың малдан айрылып,\nӨлгөнү келген экемин.\nТүгөттүн, түптүз күлкүмдү,\nСарып кылып жоготтуң\nСан казына мүлкүмдү!\nМуну укканда Манас кан\nАк жолборстой чамынып,\nКара нээт Жакыпка\nКүдөрү үзүп таарынып,\nКеп сүйлөбөй, тил айтпай,\nКежири чогуу кармады,\n\fКаалгадай кашка тиш,\nКалайыктан башка тиш\nБөлө-бөлө чайнады.\nМал күндүү Жакып атама\nБажаңдашып нетейин,\nМалын берип колуна\nБашка жакка кетейин!\nДүнүйө күндүү Жакыпка\nТүр салышып нетейин,\nДүнүйө, малын жеп койсом\nБашка жакка кетейин!\nКара нээт атама\nКажылдашып нетейин,\nКанчалык мүлкүн түгөтсөм\nКалк кыдырып кетейин!\nТөгөрөктүн төрт бурчун\nТөрт айлантып чалбасам,\nМедийнанын беш бурчун\nБеш айланта барбасам,\nМанас болбой өлөйүн.\nСаксаңдашып урушуп,\nСалмакташып тургуча\nТуубай туна чөгөйүн,\nТирүү жүрбөй дүйнөдөн\nБар кайратым чачайын,\nОн сегиз миң ааламды\nКыдырып жүрүп басайын!\nЖелпиниш, Жет-Кайт жер түбү\nЖети айланта кыдырып,"
  },
  {
    "id": "902",
    "text": "Он сегиз миң ааламды\nКыдырып жүрүп басайын!\nЖелпиниш, Жет-Кайт жер түбү\nЖети айланта кыдырып,\nБел байлаган бел карап,\nБелгилүү мыкты шер карап,\nӨзүм менен тең болчу\nКарааны тоодой эр карап,\nТегереги тегизди,\nАлам алсыз болгон соң\nИздеп таап алайын\nӨзүмө теңтуш эгизди.\nБир кишиге билинбей,\nБир адамга көрүнбөй,\nКолун сууга малынып,\nКол дааратын алынып:\nБутун сууга малынып,\n\fБут дааратын алынып:\n«Бет алган жактан жол бер!» - деп,\nЖаратканга жалынып,\nКаарданды кабылан.\nОн эки мүчөм тең кылдың,\nОо, кудурет, кантейин\nКапырды кырар шер кылдың.\n«Малымды чачып койдуң», - деп,\nАтама мынча кем кылдың!\nМал күндүү атам Жакыптын,\nМалга тойбос баатырдын\nДегенине көнөйүн,\nКулак угуп, көз көргөн\nКармашкан эрдин баарынын\nАйдап келип малдарын\nАтама баарын берейин!\nЧоң ачайын эшигин,\nТолтурайын Жакыптын\nКапкайдагы тешигин!\nАз гана малым чачты, - деп,\nАдамдан бөлөк иш кылды,\nАйбандан бөлөк күч кылды."
  },
  {
    "id": "903",
    "text": "Капкайдагы тешигин!\nАз гана малым чачты, - деп,\nАдамдан бөлөк иш кылды,\nАйбандан бөлөк күч кылды.\nКара нээт атамдын\nМунусуна көнөйүн,\nСан казына, көп дилде,\nТилегени мал болсо,\nАтама жыйып берейин.\nКара нээт атамдын\nКапасын угуп үч убак\nКантип карап турайын.\nТулпар жыйнап тиздейин,\nАтам менен уялаш\nСегизинин дайыны жок,\nКулак угуп, көз көргөн\nЖердин жүзүн издейин!\nАлты ай минсе арыбас,\nАйбандан таап минейин.\nТалыкпаган бууданды,\nӨлүм орток, жан бирге\nТабайын жакшы тууганды!» -\nДеп, ошонтүп, Манас кан\nКаарданды күүлөнүп,\n\fКара нээт Жакыпка\nЧоң таарынып сүйлөнүп:\n«Колдогонум Кожосан,\nКолдойм-колдойм дечү элең\nКолтугумдан азыр ал!\nАты Кызыр дубанам,\nЖолдош болом дечү элең,\nЧылбырдан алып жолум чал,\nКырк чилтен баштык Шай атам,\nӨз атам мага жоо болду,\nӨзүң мени коштоп ал!»\nКоңгураган көк жалың\nКара-Буура, Чаткалда,\nЖурт оор уйкуда жатканда\nКаарданып таптанып,\nТаалайлуу тууган артык шер"
  },
  {
    "id": "904",
    "text": "Кара-Буура, Чаткалда,\nЖурт оор уйкуда жатканда\nКаарданып таптанып,\nТаалайлуу тууган артык шер\nТаластан чыкты аттанып.\nБеш-Таш башы Бек-Жайлоо,\nБек-Жайлоону ашты эле,\nАры жагы - Анжыян,\nАнжыянды басты эле.\nАнжыяндын боз талаа,\nБоз талаага барганда\nБет алдынан жолукту\nБир ак сакалчан дубана.\nДубана туруп муну айтат:\n«Беренимсиң, эримсиң,\nМендеден артык туулган\nБерен көк жал шеримсиң!\nАтыңдын оозун бура тур,\nАлдыңкы жайга тура тур!\nАлтайдан бери көчтү, - деп,\nКелериңди билгемин,\nАлты шердин кенжеси,\nАлданын сүйгөн мендеси.\nАртыгынча мен карып\nТалаадан күйүп жүргөмүн!\nСултанымсың, белимсиң,\nЖараткан чийген буйругу\nАаламды бузар шеримсиң.\nТүп атакең Түгөл кан,\nТүбүңдөн Кызыр даарыган.\n\fТүнөп өткөн жериңе\nТүптүү мазар орногон,\nТүп атаңды олуя\nЖолдош болуп колдогон.\nАркы атаңыз Түмөн кан,\nТүмөн кандан Санчы кан,\nСанчы кандан Бөйөн кан,\nБөйөн кандан Чаян кан,\nЧаян кандан Огой кан."
  },
  {
    "id": "905",
    "text": "Түмөн кандан Санчы кан,\nСанчы кандан Бөйөн кан,\nБөйөн кандан Чаян кан,\nЧаян кандан Огой кан.\nОгой кайдан оңойдур,\nСары чийкил баспаган\nЖерде бүтүн калбаган,\nСайып Огой албаган\nЭлде бүтүн калбаган.\nЛоптун суусун бойлогон,\nБерен Огой атаңа\nБет алган душман сойлогон.\nКылымга жеткен атагы,\nКытайдын четин четтеген,\nКызыгышкан душманды\nКыйратып атаң өрттөгөн,\nБалбансыган дөөлөрдүн\nБаарын Огой жеп койгон,\nКыймылдаган кыргызды\nМуну менен калайык\nОгой уулу - деп койгон.\nАтаң Огой барында\nАла-Тоону жайлаткан.\nЭренсиген мыктыга,\nАйзакерден ыктууга,\nЭшигинин алдына\nЖүздөн тулпар байлаткан,\nБет алыша келгенде\nДушмандын шорун кайнаткан.\nМаңдайдан карап жатпаган,\nБаатыр Огой барында\nСурап ичип тойбогон,\nСугалагын койбогон,\nУшу кыргыз журтуңан\nАта болуп сактаган,\nОгой кандан Бала кан,\nБала кандан Каракан,\n\fКаракан атаң өлгөндө\nКалбастан ал журт тараган.\nКаракандан сегиз уул\nКара кытай, манжуу журт"
  },
  {
    "id": "906",
    "text": "Каракан атаң өлгөндө\nКалбастан ал журт тараган.\nКаракандан сегиз уул\nКара кытай, манжуу журт\nКалтырбай бөлүп талаган.\nБай Жакып барып Алтайга\nЖасаган буйруп туулдуң,\nКармап минер бууданың\nБалам, карачы кудай кылганын!\nУламадан уласам,\nБилгичтерден сурасам,\nАтаң менен уялаш\nЖок экен сегиз тууганың.\nКара нээт Жакыптан\nКалган Манас шер болдуң.\nСерпишсең жолдош сексен төрт,\nСерп салган жагың кызыл өрт.\nАлтайда энең тууганда\nКиндигиң каны төгүлдү,\nАзыр менин өзүмө\nШердик түрүң көрүндү.\nТилиңди алган мендени\nТилге салып айдайсың,\nТил албаса душманды\nТигинен салып жайлайсың.\nТоксон тоонун урчукка\nБел экенсиң кулунум,\nАты оор Огой көк жалдын\nАртында тукум калат, - деп,\nАңдап билип жүрчү элек,\nСен экенсиң кулунум!\nСенде калк жайлаган тоо да көп,\nөпкө жарып өт алчу\nАңдыша турган жоо да көп,\nБел байлаган белиң көп,\nКаратып алчу эриң көп.\nАаламга чалыш чалышсаң\nБек азаптуу душманга"
  },
  {
    "id": "907",
    "text": "Бел байлаган белиң көп,\nКаратып алчу эриң көп.\nАаламга чалыш чалышсаң\nБек азаптуу душманга\nБет алышып барышсаң,\nЖер өлчөөсүн алышсаң,\nЖекеге чыга сайышсаң,\nАйкырып айза сунганда,\n\fБет алышып турганда,\nО, ботом, астыңдагы боз атың\nБейбилчеги бир тутам,\nБечелдик сыны бар экен,\nСогончогу бир тутам,\nТопорлук сыны бар экен,\nКөкүл ыргытып, баш чайкап,\nШашкы сыны бар экен,\nБакандашып сайышса\nКачкы сыны бар экен.\nЖол жорголуу кылтылдак,\nАлты ай сапар жол жүрсөң\nБул атың жүрбөйт былкылдап.\nЖет-Кайт минип жол тартсаң,\nЖетимиш күнү түн катсаң,\nЖелбес түрү бар экен.\nАк асаба туу болсо,\nАйгайлаган чуу болсо,\nКачкы сыны бар экен.\nКайраттуу куйрук, жал эмес,\nКармашсаң капа кылбасын.\nКагышка минер мал эмес,\nАманат жанга күч келип,\nАңдыган душман бүт келип,\nКалың кол чыкса жаркылдап,\nАйкырып айза сунганда,\nАйгай кулак тундуруп,\nБет алышып турганда,\nЭэр белдей белести\nАшпай калчу мал экен."
  },
  {
    "id": "908",
    "text": "Айгай кулак тундуруп,\nБет алышып турганда,\nЭэр белдей белести\nАшпай калчу мал экен.\nЭсил жанга күч келсе,\nЭэн калган боз атың\nБаспай калчу мал экен.\nКулагы узун, өзү бош,\nБош жаралган мал экен.\nЧычары тар чочконун\nЧабалдык түрү бар экен.\nАлыска сапар жол жүрсө,\nАптыгып баспай калучу\nЖамандык түрү бар экен.\nЖол жорголуу былкылдак,\nЖолу болсун кызыкпа,\n\fЖолуккан жоого барганда,\nКолтук, башы былкылдап,\nБолбой берчү мал экен.\nҮстүндөгү өзүңдү\nАрмандуу кылып таптакыр\nКордой берчү мал экен.\nДегениңе көнөмүн,\nАйтып турган ушу чал\nАман болсоң, көк жалым,\nАта болуп беремин!\nАйтканым жакшы билип ал,\nАрсландыгың чын болсо\nАрсланым уулум, тилимди ал!\nМындан ары бастырсак\nБаабедин деген мазар бар,\nБилгич айтат, эр да айтат\nБаабедин атам бели, - деп,\nАдам ата, Обо эне\nКошулушуп ушунда\nОюн салган жери, - деп,\nТаң-тамаша, кызык сөз,\nАкылга артык баталы.\nБарып көрсөң Боз-Талаа,\nКүн мезгили алты айга"
  },
  {
    "id": "909",
    "text": "Таң-тамаша, кызык сөз,\nАкылга артык баталы.\nБарып көрсөң Боз-Талаа,\nКүн мезгили алты айга\nБалам, Манас, тилимди ал,\nКош курашып жаталы!\nАт семирип ык болсун,\nАлты айга мезгил толгуча\nЭр семирип нык болсун!\nАк-Талаа бетин жайлайлы,\nАштыкты мыктап айдайлы!\nТолуктап азык алалы,\nКетмендеп жерин ачалык,\nКочуштап тукум чачалык!\nЭрен келет, шер келет\nЭми, Манас, кебимди ук,\nТилегениң тең келет.\nТилимди ал, кулунум,\nАмыз кылба, ар кылба\nБоз-Талааны жайлайлык,\nКара кылды как жарып,\nКабылан, Манас, кебимди ук,\n\fОрток аштык айдайлык!\nАштык бышаар алты айда,\nОшол аштык бышкыча\nБоз-Талааны жайлайлык!»\nАбышка айткан ал кепке,\nАрслан Манас кубанды:\n«Кетмендеп жерди оёюн,\nКең-кесири тоёюн!\nАйза имерип, топ буздум,\nКөңүлүн күлдөй шай кылдым.\nКара нээт атама\nКара калмак, манжууну\nЧаап берип таптакыр\nСан карасын көбөйтүп,\nТүрүлгөн кыйын бай кылдым,\nКана, атам Жакып көргөнү!\nДүнүйө жыйып, мал күтүп,"
  },
  {
    "id": "910",
    "text": "Сан карасын көбөйтүп,\nТүрүлгөн кыйын бай кылдым,\nКана, атам Жакып көргөнү!\nДүнүйө жыйып, мал күтүп,\nНе мураска жетейин,\nАндан көрө мен эми,\nАштыкчы болуп кетейин.\nКарыя тилин алайын,\nУшу турган Боз-Талаа\nОрток эгин салайын».\nОшо көргөн чал менен,\nКайыптан чыккан жан менен,\nУбаданы бек кылып,\nКудай деген кеп кылып,\nЧын убада бек кылып,\nБоз-Талааны жайлады,\nКөк жалың аштык айдады.\nТүгөнгөн тоонун урчуктан,\nКөз жетпеген талаадан,\nАйта-буйта дегиче,\nАчып көздү-жумгуча,\nИчке жолун төтөлөп,\nАлып келди ошо чал\nЭки өгүздү жетелеп.\nШамыяны шайлалуу,\nЖолугуп турган ошо чал\nКош жетелеп калганы.\nМанас кан буурсун кармады.\nЖердин бетин ачты эле,\n\fКочуштап тукум чачты эле.\nОртоктошуп дан айдап,\nКөңүлдү көк жал басты эле.\nЧалдын тилин бала алып,\nКабылан Манас канкоруң\nБалалыкты таштады,\nИчине акыл толгону,\nАйдап келген эки өгүз\nКөздөн кайым болгону.\nАй-талаада атасы,\nАбышка болду коргону."
  },
  {
    "id": "911",
    "text": "Айдап келген эки өгүз\nКөздөн кайым болгону.\nАй-талаада атасы,\nАбышка болду коргону.\nЧыканактап уйку алып,\nЧырым этип тынч алып,\nЖамбаштап жанды тындырса,\nЖатып уйку кандырса,\nУйкудан чочуп ойгонуп,\nОң жагына толгонуп,\nКарыяны караса\nКызарып буудай толуптур,\nБерен калган ак буудай\nЧоңдугу тоодой болуптур.\nАты олуя жарыктык,\nМанас уктап тургуча\nБелен кылып коюптур.\nАң-таң калды зор Манас,\nТаң калып, мойнун бурду эле.\n«Тамаша ушу болду», - деп,\nТаалайлуу тууган көк жалың\nАң-таң калып турду эле.\nАбышка айтат бир сөздү,\nАкылга салат кир сөздү:\n«Оой, балам, Манас кебимди ук,\nШер экениң билгемин,\nАлтайдан бери көчкөндө\nКезиксем - деп жүргөмүн.\nКыйшык ишиң оңдодум,\nКызыр чалган кырааным,\nӨзүңө жолдош болгомун.\nОрток аштык салыштык,\nАлты ай, жети ай болгуча\nЖолдош болуп калыштык.\nМындан ары Манасым,\n\fКабылан болгун, шер болгун,\nКазына мүлкүң тең болсун,\nКасташкан жооң кем болсун,"
  },
  {
    "id": "912",
    "text": "Кабылан болгун, шер болгун,\nКазына мүлкүң тең болсун,\nКасташкан жооң кем болсун,\nОн эки мүчөң тең болсун!\nБеренимсиң, белимсиң,\nМедер кылган шеримсиң!\nЧын бусурман дин ыслам,\nЧын сыйынган эримсиң.\nКабарың билип жүргөмүн,\nКайран көк жал келсе, - деп,\nСени күйүп жүргөмүн!\nЖолугушуп боз болдук,\nКызыр чалган кырааным,\nКыяматтык дос болдук.\nАк буудай унун чайнаштык,\nАрслан - деп ат койду,\nСен экөөбүз биригип,\nОрток эгин айдаштык.\nЖаттык жакын иргелеш,\nЖаныбыз болду биргелеш.\nБуудайдан дан албаймын,\nБүгүн көргөн эртең жок,\nУшундай болот дүйнө шок!\nБул алакчы дүйнөгө\nӨлсөм көзүм салбаймын!\nКалайыкка дарымын,\nБилеги жоон баатырмын,\nАзган-тозгон байкушка\nАртыкчасын жакынмын.\nБаабедин ата көзүмүн,\nБар жандарды тойгузган\nБаабединдин өзүмүн.\nШердигиң каалап билгемин,\nБар зайыр акы чеке тер\nТаалайлуу атын тапсын, - деп,\nБалам, Манас, кебимди ук,\nКазаткер атын тапсын, - деп,\nАй-талаага конгомун."
  },
  {
    "id": "913",
    "text": "Балам, Манас, кебимди ук,\nКазаткер атын тапсын, - деп,\nАй-талаага конгомун.\nБул талааны жайладым,\nБуудан кан атын тапсын, - деп,\nБалам, Манас, кебимди ук,\nСени менен дос болуп,\n\fОрток аштык айдадым.\nДыйканчынын сөзүмүн,\nАбышка болуп кубулган\nБабадыйкан өзүмүн.\nКайып чалдан кеп угуп,\nКатуу жоодон кутулуп,\nКанкорум келет, - деп угуп,\nМурунку чалдан кеп угуп,\nБузук калмак душмандан\nБуудан Манас, кабылан\nКутулуп келет - деп угуп,\nАтайылап жүргөмүн,\nАйда, Манас, кулунум,\nАтсызыңды билгемин!\nКаканчын журту катылса,\nМанас кантип жүрөт, - деп,\nКапа болуп жүргөмүн.\nБереним сага дос болуп.\nАзгырып аштык айдадым,\nБул азгырган себебим -\nАстымдагы тулпарды\nАдалга сатып минсин, - деп,\nУшу жагын камдадым.\nБабадыйкан мен болом.\nБуудайыңды өзүң ал,\nТоголок буудай албаймын,\nБалам, мурадыңа жетип кал.\nБаары жанды тойгузган\nБабадыйкан атаңмын,\nАй-талаада кезигип,\nДос болгону жатамын.\nКелериң эчак билгемин,"
  },
  {
    "id": "914",
    "text": "Бабадыйкан атаңмын,\nАй-талаада кезигип,\nДос болгону жатамын.\nКелериң эчак билгемин,\nКелберсиген эр Манас,\nБир тушоосун чечсем, - деп,\nОшону сурап жүргөмүн.\nЖер толгон ушу буудайга,\nШер экениң дагы чын\nМанасым, айлана берсең кудайга.\nБекер Манас эмессиң,\n«Шер» - деп, Алдам ат коюп,\nАаламга атың тараткан.\nКагышка минсең Аккула -\n\fАнык тулпар мал ошол,\nАлда Таала бир кудай\nЫлайыктап жараткан.\nКаканчындын Бээжинге\nТуулбастан алты жыл\nШер атагың чийилген.\nАлты шердин кенжеси,\nАтын Бабадыйкан табат, - деп,\nБул атагың баатыр ай,\nКанча жыл мурун билинген.\nБилерим менен кулунум,\nУшу турган Ак-Талаа\nАлты жыл тозуп жүргөмүн.\nКызылдаган буудайдан\nКыл бербей жеке алыңыз,\nБабадыйкан карыяң\nБайкап айтат бир сөздү\nКулагыңа салыңыз.\nКөөнө-Турпан бетинде,\nКаргыш кеткен Барбардын\nКүн батыш жакы четинде,\nЛоб дарыя боюнда,\nКөз жетпеген суусуз чөл,\nСалынган төмөн боюнда,\nКуркулдаган кузгун жок,"
  },
  {
    "id": "915",
    "text": "Лоб дарыя боюнда,\nКөз жетпеген суусуз чөл,\nСалынган төмөн боюнда,\nКуркулдаган кузгун жок,\nСайылган чөлдүн учунда,\nКайыбынан кабылган,\nНойгуттун каны Карача,\nЭркеги жок, кызы арбын,\nКудай сүйүп буюруп,\nТак ошого табылган.\nКулан кууп токтоткон,\nКайыптан келген куу байтал\nИши күлдөй жөнөптүр,\nКарачанын сан жылкы,\nСан жылкынын ичинде\nТаңга жуук төрөптүр.\nЧаранасы кете элек,\nТууганда жерге жатпаптыр.\nЭнесинин үстүнөн\nКарап турса Карача,\nТак миң катар аттаптыр.\n\fАтка сынчы, көзү ачык,\nБилгичтин баары сынаптыр.\nБул куланын ээси жок,\nЭэси чыкса мээси жок.\nДеген сөзгө көнүңүз,\nМунун ээсин таап бериңиз.\nЭэсин таап бербесең,\nУшу турган кула тай\nСараңдыгың билбесин,\nТаңда макшар күнүндө\nКара эшек кыла жүрбөсүн.\nБул жаныбар кула тай\nТулпардыгы бир далай,\nЖал-куйругу чок экен,\nТегерек туяк жылкыда,\nКыл куйруктуу тулпарда\nКыйыны мындай жок экен.\nАлты ай минип жол жүрсө,\nАрыбас сыны бар экен."
  },
  {
    "id": "916",
    "text": "Кыл куйруктуу тулпарда\nКыйыны мындай жок экен.\nАлты ай минип жол жүрсө,\nАрыбас сыны бар экен.\nАлтымыш асый болгуча,\nКарыбас сыны бар экен.\nЧу десе жанга жеткирбес,\nКуюндук сыны көрүнөт.\nКөкүрөгү жоон, ийини ичке,\nКыйындык сыны көрүнөт.\nТуш-тушунан карадык,\nТулпарлык сыны көрүндү.\nЖан-жанынан карасак,\nКара байыр казанат.\nТаалайлууга табылчу,\nДаты келген адамга.\nМуну минген азамат\nКубанычыңды болтурат,\nМуну жакшы баксаңыз,\nАкыры бир күн Карача\nКурсагыңды толтурат.\nКыл куйругун чарт түйүп,\nУшу турган кула тай\nКыргынга минер мал экен.\nКарыпчыдан жабуу жаап,\nКазатка минер мал экен.\nАйгай укса шашпаган,\n\fАйдын караңгысында\nБир изин ката баспаган.\nЧуу укканда бөлүнгөн,\nТулпарлык сыны көрүнгөн.\nАман болсо кула тай,\nАркалуу тулпар ат болор,\nАман жүрсө ушуну\nСураган киши жат болор.\nКетмен туяк, кең соору\nКенен жердин бууданы,\nКеришке минер мал экен.\nБербеймин, - деп, чыр кылып,"
  },
  {
    "id": "917",
    "text": "Кетмен туяк, кең соору\nКенен жердин бууданы,\nКеришке минер мал экен.\nБербеймин, - деп, чыр кылып,\nБейжайга салып өтпөңүз.\nБекер бербейм, - дей берип,\nБерен экен кула тай,\nКөп өмүрүн кеспеңиз.\nБашына окто катыңыз,\nБагын билген адамга\nБагын ачып сатыңыз.\nБашка жылкы турбайбы,\nКазатка минер ээси жок,\nКыл-куйругун чубалтып,\nЖүрүчү жылкы турбайбы.\nКызыл кандуу кыргынга\nМинүүчү жылкы турбайбы.\nЖер жарылып көрүнбөс,\nЧаңга минер жылкы экен.\nЖер майышкан чоң согуш,\nКанга минер жылкы экен.\nКоржоктотуп жабуулап,\nӨрткө минер мал экен.\nБалбандар туруп салышып,\nБаш кесилип, кан кетчү,\nЧетке минер мал экен.\nКызыл айза, кылычка\nКынап минер мал экен,\nАйлап-жылдап согушка,\nСынап минер мал экен.\nБул жаныбар Кула тай\nБайтал бээнин кулуну,\nКара жылкы дулдулу,\nКыл куйруктун кымбаты,\n\fКыйла жылкы тулпары.\nТуяктары көп сонун,\nЭт чыгарган чарадай,\nСоорусу бөлөк бөлүнүп,\nЭркин жаткан талаадай."
  },
  {
    "id": "918",
    "text": "Туяктары көп сонун,\nЭт чыгарган чарадай,\nСоорусу бөлөк бөлүнүп,\nЭркин жаткан талаадай.\nКашка тишин карасаң,\nСомдоп, чаап, таптаган\nУсталардын болоттой,\nЧаткаягы кең экен,\nТабылгылуу колоттой.\nТулпар экен оолугат,\nКырк аркан бою зынданга\nАзыр салып салсаң да\nТаалайлуу эрге жолугат».\nКарачага ошондо\nКанча сынчы муну айткан:\n«Жылкыга кошуп койбоңуз,\nЭэсин таап бербестен,\nБөөдөсүнөн сойбоңуз.\nБактуу эрге жолугат,\nБагын байлап койбоңуз.\nБашына окто катыңыз,\nБаркын билген көк жалга\nКолуңуз менен тартыңыз.\nДеген сөзгө көнүңүз,\nЭэсин таап бериңиз.\nАсыйга жашы толгондо\nАбайлап капа тартыңыз,\nОшондо кайып болот атыңыз!\nТилегине жетүүчү,\nЖылкыңды талак бир кылып,\nЭэсин издеп кетүүчү.\nТилимди алсаң, Карача,\nКула тайдын башына\nОкто катыңыз,\nИздеп барып ээсин,\nАлдына тартуу тартыңыз.\nБейле, ушу сөзүмдү,\nБекер куйрук, жал эмес,\nМойнуна чылбыр салыңыз,\nАт арытып, жол чалып,\nИт агытып, куш салып,"
  },
  {
    "id": "919",
    "text": "Бекер куйрук, жал эмес,\nМойнуна чылбыр салыңыз,\nАт арытып, жол чалып,\nИт агытып, куш салып,\n\fБолжолдуу ээсин табыңыз,\nТартуусуна далай мүлк\nТайманбастан алыңыз.\nКуп тыңда менин сөзүмдү,\nКуп тартуу кылсаң кула тай,\nКутман болот өзүңө.\nСанааң менен болтурат,\nАман болсо кула тай\nСандыгыңдын баарысын\nСары алтынга толтурат,\nКөөнүң менен болтурат,\nАман болсо кула тай\nКөмүркөйүң баарысын\nКөп алтынга толтурат.\nТуура тулпар кула тай\nКуюндугу бар экен.\nТүк адамга токтобос,\nКыйындыгы бар экен.\nМурадына кула тай\nЖетчү сыны бар экен.\nЭэсин таап түбүндө\nКелчү сыны бар экен.\nБу кула тай карандын\nЭэси кошо туулган,\nЭэсин тапса кула тай\nАаламга салат чуулган.\nБул кула тай союлгур -\nБел байлаган белдики,\nМендеден артык туулган,\nМедер болчу шердики.\nДеген сөзгө көнүңүз,\nКапа болбой тулпардын\nЭэсин таап бериңиз.\nБагып жүргөн кокустан,\nКула тай сизге мүлк эмес,\nБелгилүү тулпар каранды"
  },
  {
    "id": "920",
    "text": "Ээсин таап бериңиз.\nБагып жүргөн кокустан,\nКула тай сизге мүлк эмес,\nБелгилүү тулпар каранды\nМенде минер жылкы эмес.\nКагышка минер дөөсү бар,\nКаран калган кула тай\nКүтүп жүргөн ээси бар».\nКарача канга муну айтып,\nСынчы айылына кетиптир.\n\fЖыл он эки ай толгондо\nКарачанын калкына\nКаатчылык жетиптир.\nКарачанын көп нойгут\nДан табалбай зарланып,\nТөрт түлүк малын чачыптыр,\nЧама чарчап, ал кетип,\nКайран нойгут ошондо\nТуш-туш жакка качыптыр.\nЖурт буркурап калганы -\nЖерин чегиртке талап басыптыр.\nАдамдын баары жыйылып,\nОшондой балаа келгенде\nМалынын баары кырылып,\nКалың журту дан таппай,\nЖаман шашты, - деп уктум\nТилегенди кудурет,\nБерет экен - деп уктум.\nАсый чыкма кула тай\nЖашы асыйга толду, - дейт.\nНойгуттун каны Карача\nТартар кези болду, - дейт.\nСөзүмө кулак салыңыз,\nБаарын берип буудайдын\nКула тайды алыңыз.\nКуланы алсаң колуңа\nКыялың өсүп чечилет,\nКырсыктын баары кесилет."
  },
  {
    "id": "921",
    "text": "Кула тайды алыңыз.\nКуланы алсаң колуңа\nКыялың өсүп чечилет,\nКырсыктын баары кесилет.\nКызыр чалып бак берет,\nЧын кудай сага ат берет.\nАлты айга минсең арыбайт,\nАлтымыш асый болгуча\nАзуу сөйкөп карыбайт.\nЧалгынга минсең чарчабайт,\nОорукка минсең оорубайт,\nАтышка минсең арыбайт,\nАртык тулпар мал ошол.\nКудай Таала кудурет\nКуп көк жал, Манас кан\nКуптап таап минсин, - деп,\nЖазып койгон мал ошол.\nКайыбынан түшкөн мал,\n\fКазатка чындап арынап,\nТаалайыңа бүткөн ал.\nОшондой тулпар жаныбар,\nКүн чыгыш менен күн батыш\nТалыбай чуркаар алы бар.\nТаап минсең ат ошол,\nБасып өтсө кара таш\nТаруудайдан быркырайт,\nОозун жайса тим эле,\nБулуттай учуп дыркырайт.\nОлуяттан бата алат,\n«Аккула» болуп аталат.\nКүлүгүнөн оолугат,\nКызыр чалган кырааным,\nКыйындын баары жолугат.\nБерен да сен, эр да сен\nМендеден артык шердирсиң,\nЗайыппуруш атагың,\nЖараткан адам уулуна\nЖаралып келген шердирсиң.\nТаалайың ачык, багың бар,"
  },
  {
    "id": "922",
    "text": "Зайыппуруш атагың,\nЖараткан адам уулуна\nЖаралып келген шердирсиң.\nТаалайың ачык, багың бар,\nОн сегиз миң ааламга\nЧамаң келер алың бар,\nЧапчышса жетер баркың бар.\nШердигиң каалап билгемин,\nАсыл шердин Аккула\nАлты ай сени токтолуп,\nТаап берсем, - деп жүргөмүн.\nБабадыйкан келипмин,\nБалам, Манас, биле жүр,\nДыйкандар менен шерикмин.\nШердигиң каалап билемин,\nАрыган атты семиртип,\nАчкан курсак тоюнтуп,\nЖер үстүндө береке\nАлда Таала кудайдын\nМилдетин алып жүрөмүн.\nБек олуя көзүмүн,\nБереним, бейлей жүрөрсүң,\nБерекенин өзүмүн,\nКадимки Бабадыйкандын\nКараган кара көзүмүн,\n\fКөзү турмак, мен өзүм\nКараган кара өзүмүн.\nАй-талаада кезигип,\nБалам, Манас, угуп тур,\nБабадыйкан бата алдың,\nЖер үстүндө адамга\nЗайыппуруш аталдың.\nОой, Манасым, оомийин!\nБет алып менде барбасын,\nБереним, сенин өзүңө\nБеттешкен аман калбасын!\nОк өтпөгөн тондуу бол,\nОк жетпеген аттуу бол!\nКызыкканга кыргын сал,"
  },
  {
    "id": "923",
    "text": "Беттешкен аман калбасын!\nОк өтпөгөн тондуу бол,\nОк жетпеген аттуу бол!\nКызыкканга кыргын сал,\nБелсенишкен жоо болсо,\nБелин бүктөп өчүң ал!\nЖолдошуң кыраан сексен төрт,\nБет алганың мерт болуп,\nБолуп кетсин кызыл өрт!\nКармашкан адам оңбосун,\nКатылган аман болбосун!\nЖолуң шыдыр жер болсун,\nЖолдошуң Кызыр эр болсун!\nАккула семиз ык болсун,\nЖалгыз башың көк жалым,\nӨзүңө тете кырк болсун!» -\nДеп, ошонтүп, Манаска\nБабадыйкан кезигип,\nБатасын берип койгону.\nАндай-мындай дегиче,\nАчып көздү-жумгуча,\nЖанындагы ак сакал\nКөздөн кайым болгону.\nТурду Манас сандалып:\n«Көздөн кайым болду», - деп,\nСүт кымыран таң калып.\nОшондо Манас кайран шер\nКолун алып аркага,\nКоржоктогон кайран эр\nАстында күлүк Айбанбоз,\nЭэрин алып жайдактап,\nАйдай сары талаага\n\fКоё берди баймактап.\nАккаңкыны жазданып,\nБулгаары тердик, көк токум\nЖамбашына салынып,\nОйноо бала чагында,\nАлтайдагы ок өтпөс\nАйкырынан жамынып,"
  },
  {
    "id": "924",
    "text": "Жамбашына салынып,\nОйноо бала чагында,\nАлтайдагы ок өтпөс\nАйкырынан жамынып,\nАч болотту салынып,\nЖумган көзү ачылбай,\nСунган буту тартылбай,\nАдамдан бөлөк арслан эр\nАлп уйкуну салды эле,\nАдамдын шери кургуруң\nКорулдап уктап калды эле.\nТаң сөгүлүп киргенде,\nЖерге жарык тийгенде,\nИчке жолду төтөлөп,\nКарып болуп дан издеп,\nКеле жатат Карача,\nТоксон арын жетелеп.\nКарып болуп, ал таппай,\nТоксон төөсүн жетелеп,\nКарайлап издеп, дан таппай,\nТүсү качып, түн катып,\nЭли карып, эң ачка\nАкылынан куп шашып,\nАт бороюн сыдырып,\nАаламдын баарысын\nАштык издеп кыдырып,\nАсмандан жылдыз бириндеп,\nТаңдын муздак жели дирилдеп,\nСуук шамал жел болуп,\nБаабединдин мазардын\nСалынган берки маңдайда\nКөрсө көңүл бөлүнөт,\nТоодой кызыл ак буудай\nАй-талаада көрүнөт.\nКөргөнүндө Карача\nКөп азык болот бизге, - деп,\nКөөнү кетти бөлүнүп.\nБээ баштаган беш тогуз\nБаабединге чалды эле,\n\fЭл чуркурап, чуу туруп,"
  },
  {
    "id": "925",
    "text": "Көөнү кетти бөлүнүп.\nБээ баштаган беш тогуз\nБаабединге чалды эле,\n\fЭл чуркурап, чуу туруп,\nБуудайга жакын барды эле.\nАл буудайдын ээси бар,\nЖалаңкычтай жар кабак\nЖанында Манас дөөсү бар.\nАдамдан бөлөк жан экен,\nАрт жагына караса,\nАрсландай жалы бар экен.\nСыягы бөтөн, заары күч,\nКатылганды кылат түз.\nБул баатыр өөдө ойгонсо,\nБуудай эмес Карача\nКайран жандан күдөр үз!\nКелгендерден кеп уккан,\nАнжыяндын калктары\nАртык дыйкан, - деп уккан.\n«Эл бекен, булар жоо бекен,\nКаарданса тойгон кул\nКашайта көздү оёбу,\nКалк, төөлөр, мындай тура тур!\nЖакындасак кокустан,\nКойбой союп коёбу?\nАрларды олжо кылбасын,\nАчууланса кокустан\nАдамдын баарын кырбасын.\nЗорлугу тоонун теңиндей.\nОонап кетсе кокустан,\nКөрүнгөндү жегидей.\nАдамдан бөлөк түрү бар,\nКайгуулда жүргөн шер белем?!\nАзыгын камдап абыдан\nБууругуп жаткан эр белем?!\nБерен да экен, бел да экен,\nБелгилүү кыйын эр да экен.\nОбурагы артык жан экен,"
  },
  {
    "id": "926",
    "text": "Берен да экен, бел да экен,\nБелгилүү кыйын эр да экен.\nОбурагы артык жан экен,\nОң жагында жолдошу\nАрылдап жанын жаланган,\nАч арсланы бар экен.\nАрслан тийсе оң кылбас,\nАйкырып турса бул адам\nБаарыбызды соо кылбас.\nКымбат да экен, шер да экен,\n\fКылымга татыр эр да экен.\nОң далысы кең да экен,\nОйротту бузчу шер да экен.\nЖалаңкычтын көзү экен.\nКайып шердин өзү экен.\nАчкалыктын жапаасын\nКөргөнү келген экенбиз,\nАчка болуп дан издеп\nӨлгөнү келген экенбиз.\nОолугуп бизге кол салса,\nОң таптырар кул эмес,\nОңой-олтоң бул эрге\nМенде чыдаар уул эмес.\nАштык издеп, дан карап,\nАрам өлөт экенбиз,\nКыйын душман жоо болсо,\nБейили жаман эр болсо,\nЖаман өлөт экенбиз!\nБузулган экен биздин түш,\nКыргын болсок талаада\nКылымда болбойт мындай иш.\nЫрайымдуу жан бекен?\nЫрас жини кармаса,\nКырып салар ал бекен?\nУйкудан өөдө тургуча,\nБизге моюн бургуча,\nЖабдыгын алып тургуча:\n«Жан соога, баатыр, мына», - деп,"
  },
  {
    "id": "927",
    "text": "Уйкудан өөдө тургуча,\nБизге моюн бургуча,\nЖабдыгын алып тургуча:\n«Жан соога, баатыр, мына», - деп,\nБайтал бээнин кулуну,\nКара жылкы дулдулу,\nАсый чыкма Аккула\nБул арслан алдына\nТартуу кыла салалы,\nБекер карап турбастан,\nБек акылды кылалы.\nЖан соогалап алалы,\nМинтпей койсок, жигиттер,\nКанткенде аман калалы!?»\nНойгуттардын Карача\nАлбан түрдүү сөз айтып,\nБаатыр Болот карысы,\nКыргын тийген эмедей\n\fКыйрап түштү баарысы.\nБилегинен сап кетип,\nЖүрөгүнөн кап кетип,\nТөөнү айлана жүгүрүп,\nСаксалаңдап карысы,\nАйласы кетип антаңдап,\nКарача баштык баарысы:\n«Бул айтканың акыл, - деп,\nАккуланы тартууга\nАскердин баары макул, - деп,\nАта-энеси бир жылкы,\nАрслан шердин алдына\nТартуу кыла салалы,\nАман-эсен куу жанды\nАжыратып алалы!\nСынчылар айткан кеп эле.\n«Тартуу кылсаң Аккула\nДалай мүлк болот», - деди эле.\nАл айтканы чын болсо,\nАнык тулпар бул болсо,\nӨчкөн отту тамызар,\nӨлгөн жанды тиргизер."
  },
  {
    "id": "928",
    "text": "Ал айтканы чын болсо,\nАнык тулпар бул болсо,\nӨчкөн отту тамызар,\nӨлгөн жанды тиргизер.\nБекем кылыч байланып,\nБээжинди көздөй айланып,\nБерендер минер мал эле,\nБолот айза колго алып,\n«Ысылам», - деп, үн салып,\nБусурман минер мал эле,\nКадыр түнгө жолуксак\nБош кылуучу мал эле.\nЭэсин таап биз берсек,\nЭренди бизге жаныбар\nДос кылуучу мал эле.\nЭр Болот баштап жүз киши\nУйгу-туйгу жүгүрүп:\n«Кырып иер бекен», - деп,\nКызыталак жандан түңүлүп.\nЭлчилик түрдөн башташып,\nЖоо-жарактын баарысын\nЧогуу үйүп ташташып,\nЭстүүнүн баары күйүнүп,\nЭселектер ошондо:\n\f«Кырса кыргын болдук», - деп,\nТөөнү айлана жүгүрүп,\nКорккондон көзү алактап,\nАкылдан танып кээ бирөө\nЖаткан экен шалактап,\nБерендин баары жүгүрүп,\nЭселектин баарысы:\n«Өлдүк!» - деп, жандан түңүлүп,\nКара чаар кабылан\nКалк коркуп эми турганда\nКапталынан чамынып,\nЧолок көк чаар жолборсу\nИлип кетчү эмедей,\nОозун ачып камынып.\nКалк үркүп эми дыркырап,"
  },
  {
    "id": "929",
    "text": "Чолок көк чаар жолборсу\nИлип кетчү эмедей,\nОозун ачып камынып.\nКалк үркүп эми дыркырап,\nКайран жандан түңүлүп,\nКалайык качып дыркырап,\nКалк минтип турганда,\nНойгуттун каны Карача\nКарчыгадай камынып,\nКайраттуу жандын бири экен,\nКайыптан акыл табылып;\n«Атаңдын көрү, жаман журт,\nАжал жетсе өлбөйбү?\nАлда башка салганын\nЧиркин менде көрбөйбү?\nТердеп ата куубайбы,\nЫйлап эне туубайбы!\nТуулган менде өлбөйбү,\nТуура жазган буйрукка\nМендеси чиркин көнбөйбү!\nАманатын кааласа,\nЖараткан өзү албайбы!» -\nДеп, ошонтүп, Карача\nАлтындаган жанкалта\nЖанкалтанын үстүнөн\nАк кисе чечип алды эми.\nКылча жанын тутамдап,\nАккула тартып камынып,\nАсый чыкма Аккула\nБуулумдан жабуу жаптырган,\nБилгич экен Карача\n\fБирөө кастык кылат, - деп,\nБуйгат жерге бактырган.\nДилделеген октону\nАзем менен каттырган,\nОкоро түйгөн ак чылбыр\nҮч кулач узун тактырган,\nМенин атым болсо, - деп,\nИдерлүү адам жактырган.\nОкоро түйгөн ак чылбыр"
  },
  {
    "id": "930",
    "text": "Үч кулач узун тактырган,\nМенин атым болсо, - деп,\nИдерлүү адам жактырган.\nОкоро түйгөн ак чылбыр\nМойнуна бүктөп артты эми,\nКөк жалды көздөй Карача\nАккуланы тартты эми.\nАккуланы жетелеп,\nКанкорго тартуу кылууга\nКарача басты бүгүлүп,\nКарап турган көп жандар:\n«Кана, эмине болот?» - деп,\nКарабай жандан түңүлүп,\nКарача жакын калганда\nБир бирден басып тарашып,\nБаарысы жерди карашып,\nБузулуп өңү кубулуп,\nКудайга үнү угулуп,\nБаш-баштарын карасаң\nКөтөрбөй жерге тыгылып,\nӨөдө болбой кылкылдап,\nЖер чукушуп былкылдап,\nКүбүрөшө калышып,\nЭстүүсү эпсиз күйүнүп,\nЭселектер ошондо\nКорголоп төөгө жүгүрүп.\nАкырын басып төтөлөп,\nТартып барды Карача\nОнжоңдотуп Куланы\nОйронуңа жетелеп,\nАкка мойнун бурганы,\nОнжоңдотуп Куланы\nКарача тартып турганы.\nКийген тону Манастын\nАлтын жака күрөөкө,\nКызыр чалган берениң\nКылычты илип билекке,\n\fЧукуранып ойгонуп,\nОң жагына толгонуп,\nКаарданып чамынып,\nБир кудайга жалынып,"
  },
  {
    "id": "931",
    "text": "Чукуранып ойгонуп,\nОң жагына толгонуп,\nКаарданып чамынып,\nБир кудайга жалынып,\nЫйманы бар бетинде.\nКөк жалдын жайын сураба,\nЧын бусурман, чынар шер\nБул кыргыздын коргону,\nКүтүп алчу кайран эр.\nОңкоюп Манас караса\nТартууга келген Аккула,\nКуйругу узун, жалы бар,\nУшундай сулуу жаныбар.\nКараса көңүл бөлүнөт,\nКак ошондо Аккула\nАтадан жакын көрүнөт.\nБекем белди курчанып:\n«Дин ыслам!» - деп, үн салып,\nБээжинге тийип кол салып,\nБейпайга минер мал экен,\nКатуу чыдап, кырк артуу\nКагышка минер мал экен,\nКапыр менен бусурман\nОртосунда онжоңдоп,\nСалышка минчү мал экен.\nАйза кармап, топ бузуп,\nДууга минер мал экен.\nАйгай кулак тундуруп,\nЧууга минер мал экен.\nКызыл түпөк айза алып,\nКынсыз кылыч байланып,\nКыргынга минер мал экен.\nКара түпөк айза алып,\nКара болот кылыч байланып,\nКагышка минер мал экен.\nКапыр менен бусурман\nЧек арасын бөлүшүп,\nЧабышка минер мал экен.\nТоксон илек кол алып,"
  },
  {
    "id": "932",
    "text": "Капыр менен бусурман\nЧек арасын бөлүшүп,\nЧабышка минер мал экен.\nТоксон илек кол алып,\nТоорулга минер мал экен.\nСексен илек кол алып,\nСерпишке минер мал экен.\n\fТүпөктүү айза колго алып,\nСолоктоп желип калышып,\nЖекеге чыгып сайышын,\nКабак ачар ал экен,\nКайгуулга минер мал экен.\nБабадыйкан олуя\nАйткан ушу кеп экен.\nАлда Таалам Аккула\nАлып келген ал экен.\nСүйүндү Манас дардайып,\nЧаначтай мурду барбайып,\nКөк арсландай чамынып,\nЖаратканга жалынып,\nОпол-тоодой канкоруң\nОрдунан турду камынып.\nМанас өөдө турганда\nКөңүлү атка бөлүндү,\nЖетелеген чоң кула\nБурак аттай көрүндү.\n«Кечээ, Бабадыйкан карынын\nАйтканы анык тушу экен,\nАйтып кеткен Кула аты\nАнык өзү ушу экен.\nКең көкүрөк, тайкы жал,\nКетмен туяк, кең соору,\nАркар аяк, капкан бел,\nАлыска чыдаар мал экен.\nАтасы тоонун кайыбы,\nЭнеси чөлдүн бууданы,\nКуп келтирип, куп жасап,\nКудайдын буйруп турганы.\nСексен төөгө дилде артып,\nЖердин жүзүн кыдырса,"
  },
  {
    "id": "933",
    "text": "Куп келтирип, куп жасап,\nКудайдын буйруп турганы.\nСексен төөгө дилде артып,\nЖердин жүзүн кыдырса,\nАлтын чачып сарыптап,\nАзелде мындай кабылбайт,\nТөгөрөктүн төрт бурчун\nТөрт айлана издесе\nТөрөгө мындай табылбайт.\nКайыбынан кабылган,\nЖасаган экен жараткан,\nЖаныбарым Аккула\nКайманадан табылган.\n\fКыска көкүл, жал экен,\nАй, жаныбар Аккула\nКырсыкты чечер мал экен!\nБекер куйрук - жал эмес,\nБекер алчу мал эмес!\nАт коштогон бул чалдын,\nКасиеттүү зор кандын,\nКадимки нойгут кыргызга\nАта болгон кези экен.\nАйланайын бусурман:\n«Айкөл Манас минсин», - деп,\nАлып келген кези экен!\nДегенине көнөйүн,\nКызыл буудай, кыйла мүлк\nКулага тартуу берейин.\nБуудайга ыраазы болбосо,\nДегенине көнөйүн,\nБай Жакыптын сан кара\nБаарысын тартуу берейин.\nСарып кылып дүйнөмдү,\nДеген сөзүн алайын,\nКыймылдаган жанымды,\nКолумдагы барымды,\nБир атка тартуу кылайын.\nБир туягы сан кара,\nБербейин деген кулуна\nСатса келбейт булуна,"
  },
  {
    "id": "934",
    "text": "Бир атка тартуу кылайын.\nБир туягы сан кара,\nБербейин деген кулуна\nСатса келбейт булуна,\nБелен кылат жолуна,\nБерейин деген кулуна.\nКуланды кууса куткарбас,\nКуюндугу бар экен.\nЧалгын минсе чарчабас,\nЖаныбарым Аккула\nДулдулдугу бар экен.\nКыл куйругу бир кучак\nЖасаган жалгап кабылды,\nОнжоңдогон Аккула\nТаалайыма табылды!»\nАйтып оозун жыйгыча -\nАйкөлүң өөдө турду эми\nАк селдеси казандай,\nНойгуттун каны Карача\n\fАйкырса үнү азандай,\nЖетелеген чоң Кула ат\nТартуу кылып дардайып,\nЭки колу боорунда,\nАкка моюн буруптур,\nАк буудайдын четинде\nЖылкыда күлүк Аккула\nЖылмаңдатып каранды\nТартуу кылып туруптур.\nКарача туруп муну айтат:\n«Оо, балам, башка көрүнөт,\nБайкасам көөнүм бөлүнөт.\nКолдогонуң бир тогуз\nМыкты сының бар экен,\nАйзакерден абыдан\nЫктуу сының бар экен,\nЭэ болуучу калыкка\nМыктуу сының бар экен,\nКалк каратып колуңа\nАлуучу сының бар экен,\nКатылганга калайман\nСалуучу сының бар экен."
  },
  {
    "id": "935",
    "text": "Калк каратып колуңа\nАлуучу сының бар экен,\nКатылганга калайман\nСалуучу сының бар экен.\nКең көкүрөк, кеменгер,\n(Кулак угуп, көз көргөн\nКанча жерди кыдырдым).\nКөрбөдүм сендей кыйын шер!\nБаш териң башка көрүнөт,\nБалам, мындай болсо, - деп,\nБайкасам көөнүм бөлүнөт.\nЖаныңда тоодой буудайың,\nЖаратканга сыйынып,\nЖөнүңдү сурап турамын.\nЖер жүзүнө жаралган\nЖетимиш бурку адам бар,\nАчык айтчы, кулунум,\nАта уругуң кайсы жан?\nУрааның ким, элиң ким?\nУругуң ким, жөнүң ким?\nАта-баба, айылың ким?\nАйтып берчи, кулунум,\nАры түбү - дайының ким?\nАйып этип койбосоң,\n\fАйыл конгон жериң ким?\nАта-баба урааны -\nЖайыңды сурайм, элиң ким?\nАчууланып койбоңуз,\nАздап келдим өзүңө\nАжалдан мурун сойбоңуз!\nАңгемени курадым,\nАк сакалдуу чал элем,\nАта-жөнүң сурадым,\nЖөнүңдү угуп калууга\nКумар болуп турамын!\nКыр-кырыңдан карасам,\nКызырдуу түрүң көрүнөт,\nМаңдайыңдан карасам,\nБаашалык түрүң көрүнөт.\nМенделиги курусун,"
  },
  {
    "id": "936",
    "text": "Кызырдуу түрүң көрүнөт,\nМаңдайыңдан карасам,\nБаашалык түрүң көрүнөт.\nМенделиги курусун,\nБет заарыңдан чыдабай\nКоркуп турган жерим бар.\nОң жагыңдан карасам,\nКара чаар кабылан\nКапталыңдан чамынат,\nБет алдыңдан карасам,\nКара кулак шериң бар,\nБеттешип менде ала албайт,\nШер аталган жериң бар.\nАта-жөнүң билүүгө,\nБалам, сенде кебим бар.\nБет алдыңа келиппиз,\nЛоб дайра боюн жердеген,\nКарача баштык каныбыз,\nКелгендер кыйла жан элек,\nСенин каарыңа чыдабай,\nКыйрап түштүк баарыбыз.\nКурсак ачкан карыппыз,\nКудай билсин, өзүң бил,\nКуп алдыңа кезигип,\nБуудай издеп калыппыз.\nКудайдын нуру чачылбай,\nКатаалдап кетти жерибиз,\nТулпар коштоп, дан издеп,\nКарып болду элибиз.\nЫймандуу балам экенсиң,\n\fОолугуп кетсең кокустан\nКырып салар бекенсиң!»\nАнда Манас муну айтат:\n«Ак сакалдуу карыям,\nАтама тете олуям,\nСалоодон-салоом алеким!.\nАк сакалдуу карыям,\nСени кырып нетейин,\nНе мураска жетейин,\nАры түбү дайынымды"
  },
  {
    "id": "937",
    "text": "Ак сакалдуу карыям,\nСени кырып нетейин,\nНе мураска жетейин,\nАры түбү дайынымды\nАзыр айтып кетейин.\nБашынан кары кетпеген\nАла-Тоо биздин жерибиз,\nЖайы-кышы эт жеген\nКызырдуу кыргыз элибиз.\nСурап ичип тойбойбуз,\nСугалакты койбойбуз,\nКармашка чыккан жоо болсо,\nКабыланча жойлойбуз.\nЧоң атабыз Каракан,\nАл Каракан өлүптүр,\nКан өлгөндө кыргызды\nКара кытай, көп манжуу\nКаптап кирип бөлүптүр.\nКыйратып элди кырыптыр,\nКыйласын олжо кылыптыр.\nТирүүсүн бөлүп алыптыр,\nКаяшаяк кылганды\nТим эле кырып салыптыр.\nКайраттуусун кармаптыр,\nКанчаларын жайлаптыр.\nКан атамдын сегиз уул\nБоортоктоп жаш калып,\nБолбой баары мас калып.\nБабабыз кан өлүптүр.\nБабадан калган сан дүйнө\nКара кытай, көп манжуу\nКамчыга ченеп бөлүптүр.\nКаракандын сегизин,\nКээси жалгыз, эгизин\nБирөөн айдап Эренге,\nБирөөн айдап жиберип,\n\fТүшүрүптүр тереңге.\nБирөөн айдап казакка,\nБирөөн салып ошондо\nКиши көрбөс азапка.\nАла-Тоонун боюнда"
  },
  {
    "id": "938",
    "text": "Бирөөн айдап казакка,\nБирөөн салып ошондо\nКиши көрбөс азапка.\nАла-Тоонун боюнда\nСегиз экен бир тууган -\nСерпилип конгон айылы жок,\nӨлүү-тирүү билинбейт,\nОшо туугандардын дайыны жок.\nАйтсам далай кебим бар,\nКара кытай, манжууда\nКурсактан чыкпас кегим бар.\nАтам экен, Жакыптын\nКол-аягын байлаптыр.\nКордук кылып ошондо\nАлтайды көздөй айдаптыр.\nАлтайга атам барганда\nАйдалып барып төрөптүр,\nЖетиге чейин бут баспай,\nБечел болуп турупмун.\nСегизге жашым чыкканда\nЧатактын жөнүн баштадым,\nТогузга чыга келгенде\nКалмактын тогуз баласын\nТакыр кырып таштадым.\nОнго чыгып келгенде\nОрдо бузуп, олжо алдым.\nОн экиге келгенде\nОрчун журтка кол салдым.\nОн үчкө жашым толгондо\nКочкуларын коройттум,\nДөңгө, Орго балбандын\nБаарына кыргын салгамын.\nКырк түтүн кыргыз элимди\nКара кытай, манжуудан\nАйлансам болот андайга,\nАжыратып алгамын.\nКабылан көк жал Манастын\nКараган кара көзүмүн,\nБээжиндин канын ойготкон"
  },
  {
    "id": "939",
    "text": "Ажыратып алгамын.\nКабылан көк жал Манастын\nКараган кара көзүмүн,\nБээжиндин канын ойготкон\nКан Манастын өзүмүн.\nКөчүп келип, мен кондум\n\fАла-Тоо, Талас жериме,\nЖыйнайын - деп турамын,\nКытайдан, кыргындан калган элимди!\nАзыраак таптым тууганды\nКаканчын менен кармашып,\nКатуу салдым чуулганды.\n(Кызырды көрдүм талаадан).\nАй-талаага конгомун,\nКырк чилтен келип дос болуп,\nЧын бусурман болгомун.\nАлтайда чачтым жыйганды,\nАнык болуп бусурман\nКааладым жалгыз ыйманды.\nКудай жалгыз, куран чын,\nАй-талаадан билгемин,\nКара динден ак болуп,\nУшинтип динге киргемин.\nАкка бурдум бейилимди,\nКара калмак, манжуу журт -\nТынбай алты ай салышып,\nЧийдим эчен сызыкты,\nКаканчындын элине\nБаштадым артык бузукту.\nКочкуларын кармадым,\nКатылышкан калдайын\nУзунунан салгамын.\nКыжылдаган кытайга\nКыр жагымдан чалдырдым,\nБиттейимде бириккен,\nБармактайда баш кошкон,\nӨткөрө тулпар Торучаар\nОшондо окко алдырдым,"
  },
  {
    "id": "940",
    "text": "Биттейимде бириккен,\nБармактайда баш кошкон,\nӨткөрө тулпар Торучаар\nОшондо окко алдырдым,\nУлуктарын, дөөлөрүн\nКармай албай келгемин,\nЭзкара, Жолой - эки кан\nЖайлай албай келгемин.\nТүп-Бээжиндин Каканчын\nБарыша албай чыккамын.\nАтаңдын көрү, жалгыздык\nТоорулга минер тулпар жок,\nКөзүм жайнап, ичим чок,\nӨксүтөт экен ар кандай,\n\fАтаңдын көрү, дүйнө шок!\nКөктөн жылдыз тутулуп,\nАлтайга азып кеткен кырк түтүн\nАман келди кутулуп.\nКанаттууга кактырбай,\nТумшуктууга чектирбей,\nАлышып келген манжууну\nСойлотуп жерге таптадым,\nКырк түтүн кыргыз элимди\nКытайдан мүнтүп сактадым.\nӨрдөп кондум Таласты,\nАлтайдан көчүп чаалыгып,\nЖери бек, Талас жер таптым,\nАзган-тозгон эл таптым.\nБабадыйкан чал менен\nОртоктоп буудай айдадык,\nАлты ай буудай бышкыча\nБоз-Талааны жайладык.\nЭмгек кылып, аш таптык,\nЭр өлтүрүп, журт кырган,\nМытаамдыктан баш тарттык.\nЧын бусурман менденин\nБаш терисин көрөмүн,\nОпол-тоодой буудайды"
  },
  {
    "id": "941",
    "text": "Мытаамдыктан баш тарттык.\nЧын бусурман менденин\nБаш терисин көрөмүн,\nОпол-тоодой буудайды\nБакыр менен мискинге\nБаарын бөлүп беремин.\nКабылан көк жал туулган\nКанкор Манас өзүмүн,\nКан агызып катыктым,\nКайнап жаткан кытайга\nКанкор бурут атыктым.\nЧыны Какан Бээжинди\nЧын урушуп кыргамын.\nКалың Бээжин капсаңдап,\nКатылган үчүн кыргамын,\nКеришти кенен кылгамын.\nКолума тийген кечилди\nТакыр биттеп салгамын.\nКабыланмын, бөрүмүн,\nЖакып байдын жалгызы -\nКабылан Манас өзүмүн!\nКак буудайдын кашында\n\fКарап жаткан кыраанмын.\nКагыша чыга жоо келсе\nКалтырбастан кырамын.\nКаарданса кан ичер\nКара кашка тынармын.\nУрунарга тоо таппай,\nУрушарга жоо таппай,\nАй-талаада турамын.\nКыргыз журттун эгинин... »\nКөк жал Манас муну айтып,\nКан Манас айтып бир сөздү,\nКарачадай канынын\nКөөнүнө салды кир сөздү.\nМуну укканда Карача\nМанасты беттеп төтөлөп,\nОнжоңдотуп Кула атты\nОйронуңдун алдына\nТартуу кылды жетелеп."
  },
  {
    "id": "942",
    "text": "Манасты беттеп төтөлөп,\nОнжоңдотуп Кула атты\nОйронуңдун алдына\nТартуу кылды жетелеп.\n«Балам, Манас, сен болсоң -\nБерген экен кудайым!\nКабылан тууган, канкор шер,\nАман жүргүн ылайым!\nКезиктирип талаадан\nКөрүштүрдү кудайым!\nМен да кыргыз өзү элем,\nКырк уруу кыргыз журтуңдун\nБир уруусу мен элем.\nАтагым нойгут ушу журт -\nКара көктүн бири элем,\nКанзааданын өзү элем.\nБайкап жүзүң көрөйүн,\nАйбандан артык Аккула\nТартуу кылып берейин.\nАккула тартуу, мен сатуу,\nТартып турган Аккула\nТуура тулпар ал эле.\nАлты шердин кенжеси\nКудайдын сүйгөн мендеси,\nАйкөл Манас өзүңө\nЫлайыктуу мал эле».\nЖакасы, алтын жеңи жез,\nЖарыктык эле Карача\n\fАккуланы жетелеп,\nБир өзүңө келди кез.\n«Аккула жайын айтайын,\nБекер куйрук, жал эмес,\nБыйыл асый чыкма Аккула\nБекер туулган мал эмес.\nАйгай укса шашпаган,\nАйдын караңгысында\nБир изин ката баспаган.\nБаш тундурган дуу келсе,\nКулак тунган чуу келсе,\nЖелигип чылбыр чойбогон."
  },
  {
    "id": "943",
    "text": "Бир изин ката баспаган.\nБаш тундурган дуу келсе,\nКулак тунган чуу келсе,\nЖелигип чылбыр чойбогон.\nЖеткилең буудан ойлосоң,\nЖаш байталдын кулуну,\nКара жылкы дулдулу.\nКыл куйруктун кыйыны,\nӨзү Желкайыптын кулуну.\nЖет-Кайт минсең арыбайт,\nЖетимиш асый болгуча\nАзуусун сөйкөп карыбайт.\nКайыбынан кабылган,\nЭэн талаадан табылган.\nЭнеси кайып жаныбар\nКулан менен куушкан,\nЧөлгө тууп, ташка өскөн,\nАйбандан бөлөк башка өскөн.\nЛоб дайранын баткалда\nОн түмөн жылкым жатканда,\nАт кара тил болгондо,\nЖаз ыраңы толгондо,\nТоо таяна эл көчө,\nТаң кашкая сүргөндө,\nЖерге жарык тийгенде,\nСалып жетип карасам,\nЖылкы аманын кааласам,\nЖылкы ичинде буркурап,\nКуюн ойноп жатыптыр,\nЖылкыларды карасам,\nЖоо тийгендей чуркурап,\nКыйын ойноп жатыптыр.\nСалып барып карасам\nТууду деген эне жок,\n\fТуудурдум деген ата жок.\n«Туура кайып экен», - деп,\nӨзүм таап алгамын.\nТапканымда Куланы\nЖети кулун сойгомун,\nЖети бээнин эмчегин"
  },
  {
    "id": "944",
    "text": "Өзүм таап алгамын.\nТапканымда Куланы\nЖети кулун сойгомун,\nЖети бээнин эмчегин\nЖеке эмдирип койгомун.\nАбайдан жабуу жаптырдым,\nАйбандан бөлөк бактырдым.\n«Аккула» - деп, ат коюп,\nАртыкча мыктап баккамын.\nЖурт курсагы катуу ачып,\nЖетелеп келдим сатууга,\nБет алдыңа токтодум,\nБереним, сага сатууга.\nКөзүңдү, көк жал, салыңыз,\nТабылбаган тулпарды\nТартуу кылдым өзүңө,\nКөзүңдү бекем салыңыз.\nБерен да экен, жан да экен,\nБейлеп минсең Аккула\nТөгөрөктүн төрт бурчун\nТөрт айланта кыдырса,\nЧыдап берчү мал экен.\nКынсыз кылыч байланып,\nТөгөрөктүн төрт бурчун\nТөрт кыдырып айланып,\nТөрө минер мал экен.\nТуу куйругу бир кучак,\nТуягы болот өзгөчө,\nТулпарлыгы бир башка,\nТуура, балам, Манас, бил!\nКылымдан мындай табылбайт,\nКылайып мындай кабылбайт,\nКайыбынан кабылды,\nКаражолтой күлүк мал\nКымбат жерден табылды.\nКуюн-шамал мал экен,\nКуп буюруп өзүңө\nКез болгон ушу чагы экен,\nКең соорусу бир кучак,"
  },
  {
    "id": "945",
    "text": "Куюн-шамал мал экен,\nКуп буюруп өзүңө\nКез болгон ушу чагы экен,\nКең соорусу бир кучак,\nКеришке минер мал экен,\n\fТоонун башын сыдырсаң\nТозбос жайы бар экен,\nАдырга салса ноюбас\nАртык сыны бар экен,\nАрсланым, сенин өзүңө\nЫлайыктуу мал экен.\nБекер куйрук, жал эмес,\nБул жаныбар Аккула\nТегин жүрөр мал эмес.\nКагышка минсе камсыкпас,\nБул жаныбар Аккула\nКамбылдык түрү көрүнөт,\nКармашка минсе жоорубас\nДаңгылдык түрү көрүнөт.\nБекер куйрук, жал эмес,\nБекер туулган мал эмес.\nБерендиги белгилүү,\nБээжинге жортсо чыдачу,\nБепбелгилүү көйкашка\nТулпарлыгы бар экен,\nЫрас, Манас, көк жал эр,\nЫлайыктуу мал экен.\nКара аркескен байланып,\nКара-Тоону айланып,\nКайгуулга минер мал экен,\nТүпөктүү айза колго алып,\nКүндүр-түндүр жол чалып,\nТүйшүккө минер мал экен.\nКайгуул карап, эл багып,\nМенде көрбөс жер көрүп,\nКулак уккус эл көрүп,\nКыба жазар мал экен.\nЖакасы алтын, жеңи жез,\nКош бадана торгой көз,"
  },
  {
    "id": "946",
    "text": "Кулак уккус эл көрүп,\nКыба жазар мал экен.\nЖакасы алтын, жеңи жез,\nКош бадана торгой көз,\nАйчыгы алтын ок өтпөс,\nАдам кийсе, - деп жүрдүм.\nБайтал бээнин кулунун,\nКара жылкы дулдулун,\nКагышка минсе камыкпас,\nКаран калган Аккула\nЭэси минсе, - деп жүрдүм.\nКечээ, Лоб дарыя боюнан,\n\fАдам барбас Барбардын\nКуюлган ары оюнан,\nКулан талаа, чий кокту\nКурудумдун чөлүнөн\nКайыбынан кабылган,\nКаран калган Аккула\nЭэсиз, күнсүз талаада\nЭэн жерден табылган.\nКуу учканда кулагы,\nКулан жүрсө туягы\nКүйүп кеткен жер эле.\nЖандуу басып жүрбөгөн,\nКайып качып билбеген,\nЧымчып жээр чөбү жок,\nЧык этим жерде суусу жок,\nСапарга адам барбаган,\nКез болгон адам ал жайда\nӨлбөй тирүү калбаган.\nБука кийик, төө кийик\nБурч-бурчунан чаң салса,\nКөргөн адам таң калган.\nТирүү жандар жол жүрсө,\nОшо чөлдүн өзүндө\nОшондой жандар табылган.\nЖазгы турум кезекте,\nАла-телек кар кетип,\nТуура чөпкө жан жетип,\nБээлер тууган мезгилде"
  },
  {
    "id": "947",
    "text": "Жазгы турум кезекте,\nАла-телек кар кетип,\nТуура чөпкө жан жетип,\nБээлер тууган мезгилде\nБелек болуп колума,\nБул Аккула табылган.\nАкыры берен минер, - деп,\nЭркелетип бактырдым,\nМойнуна тумар тактырдым.\nБирөө душман кылат, - деп,\nЖер чукутуп бекитип,\nЧуңкур сайга бактырдым.\nБышты болуп келгенде\nБашына окто каттырып,\nКолдон чыгып кетпеске,\nАл октонун өзүнө\nОн эки чылбыр тактырып,\nАбайы менен жаптырып,\n\fКоштогондо каранды\nОн эки балбан бош коштоп,\nКезиксе майып кылат, - деп,\nЖолун ачып бош-боштоп,\nЖоругу мынча бар эле,\nКаным Манас, угуп тур,\nЖумур баштуу мендеге,\nЖолукпай турган мал эле.\nКыбачыга кындатып,\nКөз ачыкка сындатып,\nБылтыр бышты, быйыл асый,\nТаалайыңа табылды,\nАй-талаадан Аккула,\nАйкөлүм, сага бурак ат\nБереним, сага кабылды.\nБул Аккула чочконун\nБар байлап минер ээси жок,\nЭэ табылса Кулага\nЭң эле тулпар мээси жок.\nКанаттуу күлүк Аккула\nКабылан сизге кабылды,\nКызыр чалган кырааным,"
  },
  {
    "id": "948",
    "text": "Эң эле тулпар мээси жок.\nКанаттуу күлүк Аккула\nКабылан сизге кабылды,\nКызыр чалган кырааным,\nКымбаттуу тулпар Аккула\nКыябы менен табылды.\nБагып жүргөн Аккулам\nКайып күлүк мал экен,\nКасиеттүү ал экен,\nКагылсам болот кудайга,\nМинер ээси бар экен.\nБереним, сенин өзүңө\nАй-талаада кез болуп,\nБере турган убагым,\nҮймөлөгөн буудайды,\nКалың элим эң ачка,\nКаалап сизден сурадым.\nКең көкүрөк, тайкы жал,\nКеришке минер Аккула\nБереним, сенин өзүңө\nТартуу кылып турамын.\nАккуланы алыңыз,\nҮймөлөгөн буудайды\nБизге кыйып салыңыз!»\n\fАнда Манас муну айтат:\n«Айбандан артык Аккула\nКарача тартса, мен алдым!\nДегениңе көнөйүн,\nКызылдаган ак буудай -\nБул Аккула тулпардын\nТартуусуна берейин.\nОнжоңдогон Аккула\nБизге кыя салыңыз,\nАккуланын тартууга\nАк буудайдын баарысын\nБирөөнү койбой алыңыз!»\nБаатыр мындай деген соң,\nКарача турду бакырып,\nКалың колун чакырып,\nТоксон экен кызыл нар,\nКызыл нарды чөгөрүп,"
  },
  {
    "id": "949",
    "text": "Карача турду бакырып,\nКалың колун чакырып,\nТоксон экен кызыл нар,\nКызыл нарды чөгөрүп,\nТоксон нарга буудайды\nТоптолтура жүктөшүп,\nТоксон нардан калганын\nКочуштап уучтап алышып,\nКуржунуна салышып.\n«Кочуш буудай бир тай», - деп,\nАң-таң калып калышып,\nАккула алып Манас кан\nКөңүлү турду жай болуп,\nБуудай алып Карача\nКалган экен бай болуп.\nМына ошондо Карача,\nАккула берип Манаска\nКыбыланы бет алып:\n«Оомийин!» - деп, кол жайып,\nКулунум Манас, өлбөсөң,\nКатылганды кан чыгар,\nКармалаша кеткендин\nАман калбай жан чыгар.\nУлугумсуң, шеримсиң,\nАзганакай журтумду\nКүтүп алчу өзүңсүң.\nАлышка колуң курай жүр,\nАбайлагын, Манасым:\n«Ал-абалың кандай?» - деп,\n\fКартайганда Карача\nАл-абалымды сурай жүр!\nЭрендирсиң, шердирсиң,\nЭси кетсе аз журтту\nКүтүп алчу сендирсиң!\nЖерди байкап чала жүр,\nМенин жерим Лоб дайра\nОшондон кабар ала жүр!\nТелегейиң тең болсун,\nТеминишкен душманың\nТеги, кырылып кем болсун!"
  },
  {
    "id": "950",
    "text": "Ошондон кабар ала жүр!\nТелегейиң тең болсун,\nТеминишкен душманың\nТеги, кырылып кем болсун!\nУлугумсуң, шеримсиң,\nБереним азыр табылды,\nМедер кылган белимсиң.\n(Берендигиң белгилүү.)\nКараанга колум жыярмын,\nАмандыгың, эрдигиң\nКербендерден сурармын», -\nДеп, ошонтүп Карача,\nМеңсиз ак боз бээ алды, - дейт,\nАй туякка чалды, - дейт.\nТоксон төөгө жүк артып,\nКарача кетти бир жайга,\nАккула минип зоңкоюп,\nАйкөлүң тартты бир жайга.\nКөз жетпеген урчукка,\nКөмкөрүлгөн тумшукка,\nКүдүрлүү тоонун четине,\nОркойгон кырдын бетине,\nМелтиреген чөлүнө,\nКасиеттүү мазардын\nАшып барчу жерине\nАккула менен оржоктоп,\nАшып барган жеринде\nКудай кылды убара,\nАчып көздү-жумгуча,\nАндай-мындай дегиче,\nБет алдынан жолукту\nАксакалчан дубана.\nДубана туруп муну айтат:\n«Беренимсиң, белимсиң,\nБек жараткан жакшылап,\n\fАрбагың бийик, атың оор\nАрдактаган шеримсиң!\nКыйынымсың, канымсың,\nАлты шердин кенжеси,\nАлданын сүйгөн мендеси,"
  },
  {
    "id": "951",
    "text": "Ардактаган шеримсиң!\nКыйынымсың, канымсың,\nАлты шердин кенжеси,\nАлданын сүйгөн мендеси,\nАйкөл Манас, жанымсың!\nТелегейи теңимсиң,\nАлты шердин кенжеси,\nАлданын сүйгөн мендеси,\nТабылбай турган эримсиң.\nМындан мурун нечен жыл\nКелериң бейлеп билгемин,\nКара көк жал кабылан\nКелет ко, - деп жүргөмүн.\nЖолуңду тозуп көрүүгө,\nАлда Таала жараткан\nСенин аманатың берүүгө,\nКабар алып Алдадан\nАты Манас арслан, - деп, -\nКанча жерден күйгөмүн.\nШер акыры келди, - деп, -\nСени күйүп жүргөмүн,\nАаламды чалгамын,\nАрслан сенин айыңдан,\nКыйла жерге баргамын.\nСүйлөп берер иш кыйын\nКудай буйруп кут кылса,\nАманат берем бир буюм.\nКол кармашып, көз көрүп,\nОолукканы турамын,\nАлдам кымбат жараткан\nКымбатым, сенин өзүңө\nЖолукканы турамын.\nКумар болуп жүзүңдү\nКөрөйүн, - деп келгемин,\nКудай сүйгөн алты курч\nАсмандан түштү атайын,\nАрслан, сенин өзүңө\nБерейин, - деп келгемин.\nМуну билген адам кеп айтар,"
  },
  {
    "id": "952",
    "text": "Асмандан түштү атайын,\nАрслан, сенин өзүңө\nБерейин, - деп келгемин.\nМуну билген адам кеп айтар,\nКынга салсаң алты курч -\nЖаныңа жакын жолдошуң,\n\fКындан суурсаң алты курч -\nЧапканды жарчу жолборсуң.\nӨлчөп кындан суурганда\nБеттешип жандар барабы,\nКаарданып шилтесең,\nБөлүнбөй душман калабы?\nКазатка кирсе болжошуң,\nКармашка кирсең алты курч -\nСан колдон кыйын жолдошуң.\nБет алып суурсаң кылычты\nБеттеп адам барабы,\nЧымырканып шилтесең,\nБөлүнбөй адам калабы?\nАлда берди алты курч,\nБаары болот тегиз курч,\nКурчтугу кымбат сынаакы,\nБеттешип жоого кол салсаң,\nБек токой жерге жол салсаң\nАлты курч артык мураапы.\nКайыптан мындай кабылбайт,\nКулак угуп, көз көргөн\nЖумуру баштуу мендеге\nАсмандан түшүп жолугуп,\nАзелде мындай табылбайт.\nБекер дебе сөзүмдү,\nБээлеп тур, балам, сөзүмдү.\nКаалаганга жолуккан\nКайып чалдын өзүмүн,\nЭтегим тийген оңолгон,\nКызырыңдын көзүмүн.\nКазат кылып кагышсаң,"
  },
  {
    "id": "953",
    "text": "Кайып чалдын өзүмүн,\nЭтегим тийген оңолгон,\nКызырыңдын көзүмүн.\nКазат кылып кагышсаң,\nКерек жолдош курч ушул,\nЖумуру баштуу мендеге\nБалам, Манас, бейлечи\nТабылбай турган мүлк ушул.\nКакайыңкы кайран бел\nБүктөлгөндө чыгаргын,\nБир чымындай куу жанга\nКүч келгенде чыгаргын.\nОңго, солго шилтесең -\nБулактай агат кара кан.\nКыйкырып кындан чыгарсаң,\n\fКанга мыктап тойбосо\nКатса кынга түк кирбейт,\nКызыгып кындан чыгарсаң\nКан сорбой куру түк жүрбөйт.\nАсмандан түшкөн алты курч,\nКайыптан кылыч табылган,\nКалкта болбойт мындай иш.\nАлты курчтун ичинде\nКылычтын кындуу ыктуусу,\nАлты курчтун мыктуусу,\nБаарысынан өткүрү,\nАртык кудай буюрган\nАрсланым, өзүң алууга\nАт коюлган Зулпукор -\nОң жакы быяк бетинде,\nМиздин өөдө четинде\nЧийилип калган каты бар,\nАл катынын ичинде:\n«Канкор Манас алат», - деп,\nКудуреттин өзүнөн\nЧийилип келген каты бар.\nКара, Манас, кулунум,\n(Кара диндүү көп калык)\nЖөн адамга кабылбайт,"
  },
  {
    "id": "954",
    "text": "Чийилип келген каты бар.\nКара, Манас, кулунум,\n(Кара диндүү көп калык)\nЖөн адамга кабылбайт,\nШер атагын албаса,\nЗайыппуруш болбосо,\nМындан бөлөк мендеге\nМындай кылыч табылбайт.\nАманат бердим алты курч,\nМубарбек кылып алыңыз,\nӨзү тийген күчтүүгө\nКызылдай кыргын салыңыз!\nКаканчынга, Бээжинге,\nЗордукчу кытай элине\nЫлайык кылган алты курч,\nӨзүң алгын Зулпукор.\nДегениме көнүңүз,\nКөз жумулуп, жан чыксын,\nКолуңдагы белекти\nАндан кийин бериңиз,\nКебиме кулак салыңыз,\nКүлдөй жаның аябай\n\fКыраандан миңди табыңыз.\nКызыр чалган башыңа\nКыйыным, уккун кебимди,\nКыраандын баары туш болот,\nКайып чалган башыңа\nКанчанын баары кезигет,\nБаабедин чалган башыңа\nБаатырдын баары тушугат.\nЭрен келет, шер келет,\nЭрикпей күтүп, жолдош жый,\nӨзүңө тете эр келет,\nКырк жерден келет кырк чоро,\nКырк чоро эмес, ошолор\nКырааным, сенин өзүңө\nКылымды бузар кырк жоро.\nКыялын тапсаң кырк кашка,\nКыркынын жөнү кырк башка,"
  },
  {
    "id": "955",
    "text": "Кырааным, сенин өзүңө\nКылымды бузар кырк жоро.\nКыялын тапсаң кырк кашка,\nКыркынын жөнү кырк башка,\nОорутпай күтсөң аларды\nКылымды бузар көйкашка.\nДегеним ушул көнүңүз,\nКазынаңа салыңыз,\nБек бекитип алыңыз,\nАйткан сөзгө көнүңүз,\nАкыры түбү буларды\nЭэсин таап бериңиз.\nКалкыңа кайра барыңыз,\nАлтайдан келдиң чаалыгып,\nСемирип, сергип алыңыз!»\nАсмандан түшкөн алты курч\nАйкөлдүн берди колуна:\n«Ай, Манас, кебим уккун», - деп,\nАты Кызыр дубана\nКайта салды жолуна.\nКара-Буура бийик бел\nКадуулай Манас басты эми.\nТууганын тапкан эмедей,\nТуралбай Манас сүйүнүп,\nТаласка кайта ашты эми.\nКайран Манас шер болуп,\nОолугуп келип калды эми.\nАзган-тозгон кайран эл\nЧогулушуп алды эми.\n\f            Кара-Буура, Чаткалга,\n            Кең Таластын боюна\n            Аргын, кыргыз ой тартып,\n            Конуп калган кези экен,\n            Күндүзү кымыз, түнү кыз\n            Болуп калган кези экен."
  },
  {
    "id": "956",
    "text": "Күндүзү кымыз, түнү кыз\n            Болуп калган кези экен.\n            Медер кылып Манасты,\n            Мекен кылды Таласты,\n            Эриксе элик атышып,\n            Эрикпесе кыргыздар\n            Эркин ойноп жатышып,\n            Кырк таман чийип ордону\n            Сары түзгө салышып,\n            Багылан козу, кысыр тай\n            Бор кайнатып алышып,\n            Коштон кийип суусар бөрк\n            Ыргап жатып калды - дейт,\n            Кошоктошуп кайран журт\n            Жыргап жатып калды - дейт..."
  },
  {
    "id": "957",
    "text": "Манастын Таластан чыгып Бакай, Ажыбайга жолукканы2"
  },
  {
    "id": "958",
    "text": "Чоң Таласка токтоду,\n            Оржоңдотуп Кула атты,\n            Ойрон Манас ошондо\n            Туугандарын жоктоду.\n            «Төгөрөктүн төрт бурчун\n            Төрт айлана чалбасам,\n            Дөөсүнгөн элди чаппасам,\n            Тууганымды таппасам,\n            Манас болбой өлөйүн,\n            Туубай туна чөгөйүн!\n            Ат бороюн сыдырып,\n            Ай-ааламдын баарысын\n            Арытып жүрүп кыдырып,\n            Минейин Аккуладай бууданды,\n            Табайын, айдалып барып жок болгон\n            Аталаш жакын тууганды.\n            Жылкым түмөн, мал арбын,\n            Жылма болгон малымда\n            2\n                Түп нускада мындай тема жок\n\fКармап минер буудан жок,\nИздеп тапсам тууганды\nКенедей менде арман жок!\nКороолоп кеткен айылы жок,\nКордолуп кеткен туугандын\nКайда кеткен дайыны жок.\nТоорулга минер Аккула\nТоктобостон минбесем,"
  },
  {
    "id": "959",
    "text": "Кордолуп кеткен туугандын\nКайда кеткен дайыны жок.\nТоорулга минер Аккула\nТоктобостон минбесем,\nОшо, тоздоп кеткен туугандын\nӨлүү менен тирисин\nТоктобостон билбесем.\nКайрылып тууган таппасам,\nКанкор журтту чаппасам,\nМанас болбой өлөйүн,\nТуубай туна чөгөйүн!\nКанкор журт менен кармашып,\nКалкына согуш салайын,\nОшо, каңгырып кеткен тууганды\nӨлбөсөм бирин табайын!\nМедерим таап алалбай,\nБейпайда кантип турамын,\nКудай берген куу жанды\nКанткенде жалгыз кыламын!\nКайып күлүк Аккула\nТүз кирип оозун бурбасам,\nТүгөнгөн тууган ал үчүн\nКылымды кыргын кылбасам!\nКез болгон менен чатышып,\nКезиккен менен атышып,\nТүйшүгү кымбат тулпардын\nТүз тартып оозун бурбасам,\nТүгөнүп кеткен туугандын\nСегиз экен байкасам,\nКайран баш өлүм болгуча\nТүгөнүп кунун куубасам,\nАрдаксыган көп элге\nАтышып согуш салбасам,\nАмалсыз тууган байкушту\nИздеп таап албасам!\nАлтайда жүрүп туулдум,\nЭрешен тартып эр болуп,"
  },
  {
    "id": "960",
    "text": "Амалсыз тууган байкушту\nИздеп таап албасам!\nАлтайда жүрүп туулдум,\nЭрешен тартып эр болуп,\nЭр уулу менен тең болдум,\n\fЭстесем ичим чок болот,\nТуугандан чогуу кем болдум.\nЧоңдугум тоонун теңиндей:\n«Туугансыз калды бул Манас,\nТуубай туна чөксүн!» - дедирбей,\nБербердигер жараткан\nЧийген экен маңдайга -\nБаарыбызды тараткан,\nАйдалган тууган ал үчүн\nАкка мойнум бурбасам,\nАзып кеткен журтумдун\nБирин койбой жыйбасам,\nЖуртума кордук кылганды\nБирин койбой кырбасам,\nМанас болбой өлөйүн,\nТуубай туна чөгөйүн!»\nОолугуп көк жал токтобой,\nӨрттөй көзү жайнады,\nКоржоңдогон кокуйдун\nКан ичмеси кармады.\nБелгиленсе күч чыгып,\nБетин көрсөң баатырдын\nБеш байпактык түк чыгып,\nКапаланып, кайран шер\nКаарданып турду эми,\nКатуулап кайрат кылды эми:\n«Кадыр Алда, жол бер!» - деп,\nОшону сурап турду эми.\nАрсландай чамынып,\nКөрсө көңүл бөлүнүп,\nКөрсөң шондо көк жалды\nКөк жалдык түрү көрүнүп,\nКарчыгадай камынып,"
  },
  {
    "id": "961",
    "text": "Көрсө көңүл бөлүнүп,\nКөрсөң шондо көк жалды\nКөк жалдык түрү көрүнүп,\nКарчыгадай камынып,\nАртык канкор кабылан\nКайыптан акыл табылып,\nКаарын салып, ич күйүп,\nКыраан көк жал камынып:\n«Каршы чыккан адамдын\nКачырып элин чаппасам,\nБөлүнүп кеткен туугандын\nТирүүсүн издеп таппасам,\nӨлүмгө мойнум бурбасам,\n\fТереңге кеткен туугандын\nТүк койбой баарын куубасам.\nКаракан атам өлгөндө\nКан талоонун кылыптыр,\nКанчаларын талкалап,\nЭрендерин кырыптыр.\nТөгөрөктүн төрт бурчун\nТөрөлүү журттар олжолоп,\nТууганым туура бөлүптүр,\nТуткунда жүрүп кыйласы\nКыямат жүзүн көрүптүр,\nКайта келбес чын жайды\nКалкымдын көбү көрүптүр.\nБаатырсыган тууганды\nБаса кирип байлаптыр,\nБаатырсыган эренин\nБөөдөй кууруп жайлаптыр.\nКарап кылып элимди,\nОлжого алган турбайбы,\nОйлоп турсам жеримди.\nТырмак тийип, көз көргөн,\nБарган жерди чаппасам!\nОлжо кылып сандалтып,\nАлган элди чаппасам.\nБошотпосом жеримди,\nАжыратып албасам"
  },
  {
    "id": "962",
    "text": "Олжо кылып сандалтып,\nАлган элди чаппасам.\nБошотпосом жеримди,\nАжыратып албасам\nАйдоодо жүргөн элимди!\nАжал жетсе өлбөсөм,\nТуткундагы журтумду\nТуура таап көрбөсөм,\nАйзалаша топ бузуп,\nКаза таап окко учуп,\nОрдолуу журтту бөлүшүп,\nОшо тууган журт үчүн\nОн эки ай тынбай өлүшүп,\nКулак угуп, көз көргөн,\nЖурттун баарын кыдырып,\nОк өтпөс тонду кийинип,\nЖердин түбү - Желпиниш\nЖети айлана кыдырып,\nКыйла жайга барбасам,\nӨлүк менен тиригин\n\fАйыра билип албасам,\nТуугандардын айынан\nКылымга кыргын салбасам,\nМанас болуп көлпөктөп,\nБарбайганым курусун,\nБул Таласка ээ болуп,\nДардайганым курусун!\nМалдан ачып баарды,\nКыдырып кыйла шаарды\nЖетимдерди таппасам,\nЖеткен жердин баарысын\nМукурата чаппасам,\nКүн батышка жол жүрүп,\nКызылбаш журтун кырбасам.\nАт тулпарын сыдырып,\nАаламдын баарысын\nЖаңжал менен кыдырып,\nЭрдигим элге таратып,\nКулак угуп, көз көргөн,\nЖеткен журтту каратып,\nТилимди алган адамды"
  },
  {
    "id": "963",
    "text": "Эрдигим элге таратып,\nКулак угуп, көз көргөн,\nЖеткен журтту каратып,\nТилимди алган адамды\nТилге салып каратып,\nЧалышты мыктап салбасам,\nТил билбеген адамды\nКүч менен басып албасам.\nКөргөзбөсөм шердикти,\nКыйла жерге кылбасам\nАдамдан башка эрдикти.\nАтым жалгыз дегендин\nАтын союп той кылып,\nЖетпес элге жедирип,\nТил албаган душманды:\n«Жеп салды Манас!» - дедирип,\nКызыкты кыйла кылбасам!\nОңураңдап күчөсө,\nЭрендерин ойбосом,\nӨзүм жалгыз дегендин\nӨзүн союп тойбосом!\nТүпкү Бээжин, чоң Меке\nТүгөл чардап баспасам,\nАйкырып айза сунушуп,\nОлжолоп кеткен элимди,\n\fОйлонуп издеп таппасам,\nБаатырлыгым каякта?!\nӨткөрө душман жоо чыкса,\nӨзүн кармап сойбосом,\nАзган-тозгон бул элге\nАртыкча коргон болбосом,\nМанас болуп күрсүлдөп,\nБарбайганым курусун,\nБаштык болуп бул элге\nДардайганым курусун!\nЖердин түбү - Желпиниш,\nЖеткилеңи Чоң-Бээжин\nЖети айлана чалбасам,\nКанат талып, бут жетер\nЖерге чейин барбасам,"
  },
  {
    "id": "964",
    "text": "Жеткилеңи Чоң-Бээжин\nЖети айлана чалбасам,\nКанат талып, бут жетер\nЖерге чейин барбасам,\nКалдайган шаар Кара-Кыр\nКап-Тоосун кошуп ашпасам,\nКан ичерден, көк жалдан\nЭрен издеп таппасам -\nКаза болуп өлөйүн,\nКадыр Алда жазганын\nМоюнга келсе көрөйүн!»\nТоктобой көк жал муну айтып,\nУрунарга тоо таппай,\nУрушарга жоо таппай,\nЧайнарына таш таппай,\nҮзөрүнө баш таппай,\nКаарданып чамынып,\nКанкордун жайы мына бу.\nОрто бойлуу, кең далы,\nОпсуз балбан, кан ичме,\nБалбандыгы башкача,\nКыйыгына тийгенде\nКытайды бузган көйкашка.\nЖетигинен жер тапкан,\nКара калмак, көп манжуу\nКагышып жүрүп эл тапкан.\nКаарданып какайса,\nКалкы жандан түңүлүп,\n«Каражолтой канкорун,\nКантип иер экен», - деп,\nКалайык дүрбөп күйүнүп,\n\fБерен көк жал төрөнүн\nБейили кандай болот, - деп,\nТүзөлө элек бул журтту\nТүздөп жини кармаса,\nТүгөл жыйып алат, - деп,\nТүйшүгү кымбат чоң жоого\nТүгөл айдап бул канкор\nБизди кырып салат, - деп,"
  },
  {
    "id": "965",
    "text": "Түгөл жыйып алат, - деп,\nТүйшүгү кымбат чоң жоого\nТүгөл айдап бул канкор\nБизди кырып салат, - деп,\nКара нээт Жакыптан,\nКаарданса кокустан\nКара көк жал баатырдан\nКандай жан аман калат, - деп,\nКаарданса кабылан\nУшу турган кыргызды\nТакыр жыйып алат, - деп,\nАкылдан артык шашышып,\nУйгу-туйгу дүрбөшүп,\nӨңгүл-дөңгүл сүйлөшүп,\nЖурту дүрбөп чыркырап,\nКалайыктан эс кетип,\nКатуу шашып, журт турду,\nКанкор Манас кабылан\nШашпай журтка кеп кылды:\n«Быйыл, журтум, кебимди ук!\nЧабылган журтту колго айдап,\nНе мураска жетейин,\nТөгөрөктүн төрт бурчун\nТөрт айланта чабууга,\nӨзүм жалгыз кетейин.\nЖетик желек сыр найза\nЖелпип колго алайын,\nЖер жайнаган душманга\nЖеке кыргын салайын.\nЖекене белге курчанып,\nЖер жайнаган жоо болсун,\nЖер майышкан доо болсун,\nЖеке аралап кол салып,\nУчмактуу калаа, улуу журт\nУчуна чейин чалайын,\nУбара кылбай бул журтту\nӨзүм жеке барайын.\nӨлүм орток, жан бирге\n\fЖан - деп, кудай жаратса,"
  },
  {
    "id": "966",
    "text": "Убара кылбай бул журтту\nӨзүм жеке барайын.\nӨлүм орток, жан бирге\n\fЖан - деп, кудай жаратса,\nЖан-жөкөрдү табайын,\nЧамам келсе чапчышып,\nЧабышка жеке барайын,\nАлым келсе атышып,\nАтышты арбын салайын.\nКээ бирөөсүн ыйлатып,\nКээ бирөөсүн сыктатып,\nКейитип элди нетейин,\nКулак угуп, көз көргөн\nЖердин баарын кыдырып,\nЖеке өзүм кетейин», -\nДеп, ошонтүп, кабылан,\nКызыр чалган кырааның\nКыргындашпай журт менен\nКырааның Манас турабы,\nТууганым жок - деп токтобой,\nКаарданып желигип,\nКанкор Манас ээлигип,\nШашып амаз окунуп,\nАккуланы токунуп,\nКаарданып жайланып,\nКанкор шерди карасаң\nКанга тойбос Зулпукор\nСол жагына байланып,\nКызык кырдуу айза алып,\nКалкы дүрбөп күйүнүп,\nАлтын жаак айбалта\nАч билекке илинип,\nТаласка сайган чынар бак,\nТөрөңүздүн мингени -\nТөөдөй болгон алтын так,\nТөрөлүү журт чуркурап,\nКалайык турду кайгырып.\nАккула менен заңкайып,\nАрслан төрө ошондо\nКалың журттан айрылып,"
  },
  {
    "id": "967",
    "text": "Калайык турду кайгырып.\nАккула менен заңкайып,\nАрслан төрө ошондо\nКалың журттан айрылып,\nБастырганда көп элдин\nКөңүлү калды бөлүнүп,\nКарап турса төрөнү\nОпол-тоодой көрүнүп.\nОйрондун жайын сураба,\n\fОң далысы кең экен,\nОн эки мүчө тең экен,\nОпсуз башка бул канкор\nОйротту бузар шер экен.\nОпол-тоодой дөө чыкса,\nКайра тартып көз жумбай,\nКачырар сыны көрүнөт,\nТоксон тоону жол кылып,\nАшар сыны көрүнөт.\nАаламды буй кылып,\nБасар сыны көрүнөт,\nТемир калкан болоттон\nКийишер сыны көрүнөт,\nОн сегиз миң ааламга\nТийишер сыны көрүнөт.\nТаластан чыгып бөлүнүп,\nКудай сүйгөн кабылан\nКанкорлук түрү көрүнүп,\nСултан да ошол, бел да ошол,\nМээнет тарткан аз гана эл,\nМедер кылар шер да ошол,\nАйласы кыйын, заары күч\nАз гана кыргыз бул элдин\nАрка кылган бели ошол,\nТаластан айкөл бөлүнүп,\nМингени Кула бууданы,\nКөк жал төрөң ошондо\nИздегени тууганы.\nӨзү баатыр болгон соң,\nТууганды таппай турабы?"
  },
  {
    "id": "968",
    "text": "Көк жал төрөң ошондо\nИздегени тууганы.\nӨзү баатыр болгон соң,\nТууганды таппай турабы?\n«Аман-эсен тууган таап,\nКайрылар бекен канкор, - деп,\nКанкор кайта келгиче\nКаптап кетер бекен, ээ\nКайнаган кытай анткор, - деп,\nБоз адырмак тоо да көп,\nТоодой канкор болбосо\nТополоң кылар жоо да көп.\nКайрылып Манас келгиче,\nАман журтту көргүчө,\nАйгайлаган жоо чыкса,\nАябай мүшкүл доо чыкса,\n\fАйкөл Манас мында жок\nКүн эмине болот?» - деп,\nКемпир ыйлап, чал кейип:\n«Айланабыз кара тоо\nТалас бизге жер экен,\nКанаттууга кактырбай,\nКамчылууга чаптырбай,\nКанкор Манас бул элди\nКүтүп алар эр экен,\nУшу Манас келбесе,\nБизди кандай душман жээр экен?!»\nЖурту кейип муну ойлоп:\n«Туйгун тууган кабылан\nКараан да эле, бел да эле,\nКара калмак, манжуудан\nКөчүрүп алып, аман-соо\nАлып келген эр эле.\nКайра айланып келгиче,\nКалкынын жүзүн көргүчө,\nЭсен болуп Манасым,\nЭркин жатсын Таласым!\nЖараткан жан - деп жаратсаң"
  },
  {
    "id": "969",
    "text": "Калкынын жүзүн көргүчө,\nЭсен болуп Манасым,\nЭркин жатсын Таласым!\nЖараткан жан - деп жаратсаң\nЖер кылсын Кең-Кол, Таласты,\nАман кыл айкөл Манасты!\nМанас аман бар болсо,\nБир жакшылык көрөрбүз,\nМанастын көзү жумулса,\nБаарыбыз чогуу өлөрбүз!\nОомийин!» - деп, кол жайып,\nЖурту ойлойт мындай - деп.\nАсмандан Алданын күнү бүркөлүп,\nКалган журттун баарысы\nБашына алтымыш санаа бир келип,\nОн экиге келгенде\nОрдо бузуп, олжо алган\nМындай баатыр болобу?\nМаңдайга бүткөн баатырдын\nБасып, жеке журтуна\nКайгырбаган болобу?\nБерен да эле, бел да эле,\nАтаа, Манас көк жал шер -\nТаалайга бүткөн эр да эле.\n\fКызыр чалган көк жалың\nКымбат жайга баратат.\nКайра келбей жок болсо,\nКыйшайып кетет биздин түш,\nКылымда болбойт мындай иш!\nАжырашып кетчүдөй,\nАрман кылып буркурап,\nКөрүшпөйбүз эми, - деп,\nКөөсөр журттар чуркурап,\nСуу ич десе, уу ичкен,\nБөрк ал десе, баш кескен,\nКан төк десе, жин төккөн,"
  },
  {
    "id": "970",
    "text": "Көөсөр журттар чуркурап,\nСуу ич десе, уу ичкен,\nБөрк ал десе, баш кескен,\nКан төк десе, жин төккөн,\nТүгөнгөн сайын түтөгөн\nТүптүү Манас шер ошол,\nӨлгөн сайын өөрчүгөн\nӨткүр Манас эр ошол.\nКороо айлана бергиче,\nКонуп бүткөн жерине\nКороодой кызыл тал бүткөн,\nКожосандуу төрөгө\nКожо Кызыр жар бүткөн.\nТүнөп өткөн жерине\nТүптүү чынар орногон,\nТүр салышкан душманы\nТүгөл кыйрап баарысы\nБирөө тирүү болбогон.\nКызыр чалган кыраандын\nКылыгы жандан бир башка,\nКыйыктанып чамынса,\nКылымды бузган көйкашка.\nКаарданып кабылан,\nКыраан Манас токтобой,\nАрсландай таптанып,\nТаалайлуу тууган кайран эр\nТаластан чыкты аттанып.\nМинген аты Аккула\nКынсыз кылыч байланып,\nТууганын издеп кайран эр\nКайра жаар булуттай,\nТөгөрөктүн төрт бурчун\nКаары бетине айланып,\nТөрт айлана кароого,\n\fТөрө Манас токтобой,\nТууганын таап алууга\nЖоргонун-Белин ашты эми,\nСары кыраң будурмак\nКөк жалың Манас басты эми\nАр жагынан эңкейсе"
  },
  {
    "id": "971",
    "text": "Жоргонун-Белин ашты эми,\nСары кыраң будурмак\nКөк жалың Манас басты эми\nАр жагынан эңкейсе\nСары адырмак көрүнөт,\nКоктулардан шыркырап,\nМиңдеп булак төгүлөт,\nБайкап турса ушу жер\nЖер соорусу көрүнөт.\nӨзөнүнөн бул жердин\nБет имерген жел болгон.\nАй, жаныбар, ушу жер\nМенде күсөөр жер болгон.\nТүзөң жагын караса -\nКуйругун сыртка салышып,\nКулан ойноп жарышкан.\nАдырында бул жердин\nАрсаңдап аюу алышкан.\nКолотторун карасаң\nБулактар агып ташыган,\nБуйгат-буйгат жерлерден\nБулбулдар сайрап таңшыган,\nБулбулдун үнүн укканда\nМуңу бар менде жашыган.\nБөөт-бөөт бел ашып,\nЖерди көрүп таң калып,\nЖелигип Манас кубанып,\nАдырдагы кийиктер\nАрыштап ойноп, чаң салып,\nТүз жеринде чубактап,\nТүлкүлөр куйрук чубалтып,\nБөксөсүндө шөлкүлдөп,\nБөрүлөр көзүн кызартып,\nАдыр жагы бул жердин\nБоз коён менен түлкү экен,\nУшу турган Сары Өзөн\nБаары жердин мүлкү экен.\nЖер соорусу дээр экен,\nМашайыктын баары бар,"
  },
  {
    "id": "972",
    "text": "Ушу турган Сары Өзөн\nБаары жердин мүлкү экен.\nЖер соорусу дээр экен,\nМашайыктын баары бар,\nОлуя жүрчү жер экен,\n\fОшон үчүн бул жерди\nОлуя-Ата дээр экен,\nЧын олуя, машайык,\nИйини тозуп, карды ачкан\nМекен кылчу жер экен,\nКайгы-капа, кордук иш\nЖоголуучу жер экен,\nКарып-кашар адамдар\nОңолуучу жер экен.\nЫлдыйы ысык чөл экен,\nБөксөсү алтын жер экен,\nЖер соорусу турбайбы,\nЖердеген менде тунбайбы!\nМекен кылып күткөнгө\nЖай болучу жер экен,\nБек жердеген адамы\nКарыш казы май алып,\nБай болучу жер экен.\nЖерин көрүп кубанып,\nЖелигип көк жал кабылан,\nАры көк жал, артык эр\nСары адырмак будурга,\nЖаңырыктын Жар-Кыя,\nЖалгыз аттын чубама,\nАдыр-күдүр мойнокко\nАйкөл төрө барды эми.\nАйдай сары талаадан\nКөрсө көңүл бөлүнүп,\nЗордугу тоонун теңиндей,\nКез болгонду жегидей,\nКараганы жолборстой,\nКатылган аман болбостой,\nСуук туман түрдөнгөн,\nЧын жалаңкыч көздөнгөн,\nБука моюн, буура сан\nБулкушканды куураткан,"
  },
  {
    "id": "973",
    "text": "Суук туман түрдөнгөн,\nЧын жалаңкыч көздөнгөн,\nБука моюн, буура сан\nБулкушканды куураткан,\nКулагы күрмө калкандай,\nМурутуна караса,\nӨтөккө чыккан чалкандай,\nБелестен чыкты бир адам.\nМурду тоонун сеңирдей,\nЭринди кесе чайнаган,\n\fЭки көзү чуңкуюп,\nАр жагында кайнаган.\nКөк тулпар сындуу ат минген,\nКөк темирден тон кийген,\nБаатырдыгы башкача\nКөк жалдыгы көп канча.\nКөк сүлөөсүн бөрк кийген,\nКөк ала калкан ойногон,\nБетине каары айланган,\nОн эки батман чоюн баш\nОң жагында байланган,\nАт арытып, жер чалган,\nИт агытып, куш салган,\nКынсыз кылыч байланган,\nАрсландын түрүндөй,\nӨңүнө каары айланган.\nСамсаалаган кирпиги\nМайлуу балта сабындай,\nЭрдигин көрүп Бакайга\nЭриң Манас таң калды.\nМанас, Манас болгону,\nМанас атка конгону,\nАтакем Жакып кууганы,\nЭнем Чыйырды бейбак тууганы -\nАлтайда туулуп зор болдум.\nКан агызып катыктым,\nАйза сунуп, топ бузуп,\nКайнап жаткан кытайга\nКанкор бурут атыктым."
  },
  {
    "id": "974",
    "text": "Кан агызып катыктым,\nАйза сунуп, топ бузуп,\nКайнап жаткан кытайга\nКанкор бурут атыктым.\nАлпын көрдүм, шер көрдүм,\nАр кайсы дөөнү тең көрдүм,\nБаатырдан мындай көрбөдүм.\nКалдайды буздум кордуктап,\nКүрмө кийген күчтүүсүн\nЭченин сайдым зордуктап,\nКаза таап өлбөдүм,\nМындай жанды көрбөдүм.\nЖеке жортуп, жер чалган,\nЖеткенди чаап, олжо алган\nЖелмогуздун бириби?\nАйкырышып айзаны\nСунуша турган эр экен,\n\fАаламга кыргынды\nКыла турган эр экен.\nЗордугу тоонун теңиндей,\nКез болсо жанды жегидей,\nБолот тырмак, таш жүрөк\nКайдан келген бадирек?\nКандай жайда туулган,\nАаламга салат чуулган.\nКыраан да экен, ыктуу экен,\nКылымды бузар мыктуу экен.\nАалам журтка татыган\nАлбандык түрү көрүнөт,\nАаламга кол салар\nБалбандык түрү көрүнөт.\nАйза имерип муштаса,\nЫктуу сыны бар экен,\nАй-ааламга чаң салган,\nМыктылык сыны бар экен.\nЭл башкарып, калк билген,\nЫктуу эрдин бири бейм,\nАжалдан кайра кайтпаган,"
  },
  {
    "id": "975",
    "text": "Мыктылык сыны бар экен.\nЭл башкарып, калк билген,\nЫктуу эрдин бири бейм,\nАжалдан кайра кайтпаган,\nМыктуу эрендин бири бейм.\nАстыга салса акжолтой,\nКөк жалдыгы көрүнөт,\nКөрүп туруп, мен эми\nКөңүлүм жаман бөлүнөт.\nБерен да экен, шер да экен,\nМендеден мыкты эр да экен.\nКоюбуз болсо короолош,\nАшты ичсек жороолош,\nБелгилүү жерге бир консок,\nБерендин бири көрүнөт.\nБет алышып дос болсок,\nКазына күтсөк жыйгандаш,\nӨлүп калсак ыймандаш,\nБаатыр болсок билектеш,\nКыргынга кирсек тилектеш,\nӨзөн конуш, кең чалкак\nКонбой турган жер бекен?\nЫйман бирге ортоктош,\nБолбой турган эр бекен!\nБакайды көрүп, таң калып,\n\fКөк жал турду муну ойлоп:\n«Мунун урааны ким, дайыны ким?»\nТукуму ким, айылы ким?\nКаканчында туулган,\nКалмактан келген шум белем?\nДини ыйман, дин ыслам,\nБусурмандын бириби?\nБаатырдыгы башкача,\nБалбандыгы бир канча,\nБелгилүү экен, бел да экен,\nМендеден артык шер да экен,\nЗордугу тоодой кан да экен,"
  },
  {
    "id": "976",
    "text": "Белгилүү экен, бел да экен,\nМендеден артык шер да экен,\nЗордугу тоодой кан да экен,\nБет алганды жок кылар,\nКамбылдык сыны бар экен.\nАстымдан чыкты кандай бул,\nАаламдан чыкпайт мындай уул.\nСөлөкөтү-сөлбөтү,\nАтка минген келбети,\nАстында тулпар малы бар,\nАйзакер экен каркыбар.\nӨткүр да экен, шер да экен,\nӨткөрө баатыр, эр да экен,\nТулпар каалап астына\nМинген эрдин бири бейм,\nАт бороюн сыдырып,\nАаламдын баарын кыдырып,\nУрунарга тоо таппай,\nУрушарга жоо таппай,\nЖүргөн эрдин бири бейм.\nАлты ай сапар жол тарткан,\nАрып койбос алдынан\nБууданым болуп калсачы,\nАстыма келген ушу жан\nАйкөл Манас төрөгө\nАкыреттик дос болуп,\nТууганым болуп калсачы!\nТууган болуп жаныма\nТуура жакын турабы,\nДушман болсо кокустан,\nКыйкырып айза сунабы?\nАра жерде сайышып,\nАбыдан кудай урабы?\n\fТууган болсо бул жанга\nКызырдуу сөздөн кылайын,\nДушман болсо кокустан\nАянбай айза сунайын.\nЖекеме-жеке сайышып,\nКайраттанып көрөйүн,"
  },
  {
    "id": "977",
    "text": "Душман болсо кокустан\nАянбай айза сунайын.\nЖекеме-жеке сайышып,\nКайраттанып көрөйүн,\nКачпай айза сунушуп,\nБир беттешип өлөйүн!\nТөгөрөктүн төрт бурчун\nТөрт кайра жол айланган,\nКыйын эрдин бири экен,\nКынсыз кылыч байланган,\nКайраты мол, заары күч,\nКамбыл сыны бар экен,\nКараан болуп берүүчү,\nДаңгыл сыны бар экен.\nЖекеме-жеке турушуп,\nЖети күн тынбай урушуп,\nЖеткилең кызык кылайын.\nАйзакерден эр болсо,\nКаза таап өлөйүн,\nАнык өзү дос болсо,\nЖакындашып көрөйүн.\nАң-таң карап Бакайга\nАрслан Манас таңданды,\nСен кимсиң? - деп, тил албай,\nЖоо, элдигин биле албай,\nОлуя-Ата жонунан,\nБоз адырдын боюнан\nТалаадан тоодой жан көрдү,\nКасиеттүү кан көрдү.\nАнда Манас канкор шер\nБакайды көрүп жарданды,\n«Элби, жообу ушу?» - деп,\nСүт кымыран таң калды.\nУлук да экен, шер да экен,\nМендесине табылбас,\nКайдан келген эр да экен.\nКандуу канга канышып,\nДушман болсо кокустан\nКачпай туруп салышып,\nЖасагандын буйругу"
  },
  {
    "id": "978",
    "text": "Кандуу канга канышып,\nДушман болсо кокустан\nКачпай туруп салышып,\nЖасагандын буйругу\n\fМоюнга түшсө көрөйүн,\nТүп этектен алышып,\nДүпүлдөшүп салышып,\nТүгөнүшүп көрөйүн,\nБелдүү жакшы эр болсо,\nБет алышып көрөйүн.\nБакайды көрдү Манасың,\nЖе эл экенин биле албай,\nЖе жоо экенин биле албай,\nСүт кымыран таңданып,\nОнжоңдогон Аккула\nТартып оозун бурду эле,\nАң-таң калып Манас кан\nЭэр белдей мойнокко\nЭми карап турду эле.\nКөк тулпар сындуу ат менен,\nКөк ырапыс тон менен,\nБука сийдик жол менен\nБурулбастан эч жакка\nЗың-зың этип кенебей,\nЖолдогу канкор Манасты\nБучкагына теңебей,\nКарчыгадай камынып,\nАлтын жаак айбалта\nАч билекке салынып,\nБоз кандагай кийинип,\nБоз жолборстой түрдөнүп,\nБоз кандагай шымына\nМилтелеп алтын жайлаткан,\nБүтүн кундуз терисин\nБагалакка карматкан.\nОң колунда Бакайдын\nАлтын жаак айбалта,\nСол жагында көк жалдын\nАлтындаган жан калта.\nАйбаттуу да экен, шер да экен,"
  },
  {
    "id": "979",
    "text": "Алтын жаак айбалта,\nСол жагында көк жалдын\nАлтындаган жан калта.\nАйбаттуу да экен, шер да экен,\nАрслан да экен, эр да экен.\nУктаса көрбөйт мындай түш,\nУкмушта болбойт ушул иш.\nБаатырдыгы башкача -\nМанас турду муну айтып, -\nКайдан чыккан көйкашка?»\n\fМанас турду чамынып,\nКол салчудай түрдөнүп,\nСыр найза сунуп камынып,\nОшондо Бакай кабылан\nЖоо айласын чын билген,\nЖолборс Бакай төрөнүн\nКамбылдыгы дагы бар.\nАкылга толук илекер\nДаңгылдыгы дагы бар.\nАйза сайып сунууга\nЫктуулугу дагы бар,\nТаалайы артык айлалуу,\nМыктуулугу дагы бар.\nАбаң Бакай акжолтой\nАстыга салса сан колдой,\nБилгичтиги дагы бар,\nКожо менен кошо өсүп,\nКожолору колдо өсүп,\nЭшендиги дагы бар,\nКеби ширин, сөзү бал,\nЧечендиги дагы бар.\nБерен да ошол, бел да ошол,\nБерениң Манас жолдошу,\nБерен Бакай абаңдын\nБет алышкан жери ошол.\nУлук да ошол, кан да ошол,\nАбасы Бакай карыя\nДаанышмандын өзү ошол,\nАт арытып, жер чалып,"
  },
  {
    "id": "980",
    "text": "Улук да ошол, кан да ошол,\nАбасы Бакай карыя\nДаанышмандын өзү ошол,\nАт арытып, жер чалып,\nАаламды кыдырып,\nАйкөл Манас төрөнү\nИздеп келген кези ошол.\nБар кылыгын сурасаң\nБелгилүү жерде туулган,\nБет алгандын баарына\nСала келген чуулган.\nБайдын уулу Бакай кан\nБал менен озун чайкаган\nБашын такка жөлөгөн,\nАягын сары алтынга бөлөгөн.\nАжалдан кайра тартпаган,\nАтышкан жоодон кайтпаган\n\fАйбаты күчтүү сан колдой,\nАрка кылса акжолтой,\nБилгич Бакай шер экен.\nАлыстан угуп кабарын,\nКечикпестен кеп угуп,\nКыргын болуп Алтайдан\nКөчүп чыкты, - деп угуп,\nКозголуп Бакай карыя -\nАчууланып бөлүнүп,\nАбаң Бакай ошондо\nАрслан сыны көрүнүп,\nКөңүлү калып көп жерден,\nКөчмөк болуп Таласка\nБарып чоро болууга,\nИздеген экен ошондо\nЖакыптын уулу Манаска.\nАркалап айыл конууга,\nАлты шердин кенжеси\nМанаска чоро болууга,\nАтагын угуп, ал Бакай\nКанкор Манас шериңди\nЖолдош кылып алууга.\nТөрөсүн жолдош кылган соң,"
  },
  {
    "id": "981",
    "text": "Атагын угуп, ал Бакай\nКанкор Манас шериңди\nЖолдош кылып алууга.\nТөрөсүн жолдош кылган соң,\nТөгөрөктүн төрт бурчун\nИздеп жүрүп чалууга,\nАбасы Бакай олуя\nЭэр белдей белеске\nКөк тулпарын жулкунтуп,\nКөк жалың чыга келди эле.\nТоодой Аккула ат минген\nКөңүлү кетет бөлүнүп,\nБет алдынан көрүнүп,\nБет алдынан көрүнсө,\nКабылан Бакай абаңдын\nАйтсам Алдага сөзүм зар эле.\nАлты айчылык азапты,\nКирешени, чыгымды,\nАжал менен азапты,\nАныгын айтып берүүчү,\nОң ийнинде сүйлөшөр\nЖылаңач бала бар эле.\nБилбегенди билдирген,\n\fБилгич Бакай карыя,\nТуйбаганды туйгузган\nТуйгун Бакай олуя\nАт бороюн сыдырып,\nАй-ааламда мазарды\nБарын-жогун кыдырып,\nАйбан көргөн, чөл көргөн,\nИздеп жүрүп Манасты\nАлбан түрдүү эл көргөн,\nЖердин түбү - Желпиниш\nЖетигиң Бакай айланган.\n«Атагын угуп Манаска\nКумар болуп жүрөмүн.\nАт бороюн сыдырдым,\nАй-ааламдын баарысын\nОн эки жылы кыдырдым,\nКайманадан кабылдым,\nДушмансыңбы, элсиңби,"
  },
  {
    "id": "982",
    "text": "Ай-ааламдын баарысын\nОн эки жылы кыдырдым,\nКайманадан кабылдым,\nДушмансыңбы, элсиңби,\nБет алдымдан табылдың!?\nОо, ботом, урааның ким, дайының ким?\nУругуң ким, айылың ким?\nБилегиң жоон, таш жүрөк,\nАстыңда тулпар малың бар,\nОн сегиз миң ааламды\nКолотуп билчү алың бар.\nАты Кызыр дубана\nАл ооздуктан жетелеп,\nКырк жагыңдан кырк чилтен\nКыйын жолдош болуптур.\n(Мен көрбөгөн элим жок,\nМен тийбеген жерим жок).\nБаш териң башка көрүнөт,\nБар мүчөңдү байкасам,\nБалбан сының көрүнөт,\nБасташканга бир кыргын\nСалган түрүң көрүнөт.\nЖеке жортуп, жер издеп,\nКалган түрүң көрүнөт.\nБеренимсиң, белимсиң,\nУрааның айт элиңдин,\nОо, ботом, кайдан келген эримсиң?»\nБакай мындай дегенде,\n\fМанас туруп муну айтат:\n«Берен таппай, эл таппай,\nЖаныма жолдош кылууга\nӨзүмө катар шер таппай!\nКабыландын өзүмүн,\nИчип канга тойбогон,\nКанкор Манас көк жалдын\nКараган кара көзүмүн.\nТаштадым Алтай жеримди,\nТалкалап чыктым Алтайдан"
  },
  {
    "id": "983",
    "text": "Канкор Манас көк жалдын\nКараган кара көзүмүн.\nТаштадым Алтай жеримди,\nТалкалап чыктым Алтайдан\nМанжуу, кытай элимди.\nМенин жайым сурасаң,\nОн экиге келгенде\nОрчун журтка кол салган,\nКан ичердин өзүмүн.\nКара нээт Жакыптан\nКанкор тууган мен Манас,\nКараган кара көзүмүн,\nКабарыңда бар бекен\nКан төккүч Манас өзүмүн.\nЖайы-кышы кар кетпес -\nАла-Тоо биздин жерибиз,\nТаң калтырып аш берген -\nКыргыз биздин элибиз!\nЖолдош болсоң, сен баатыр,\nЖосунуңду билебиз,\nЖоголгон экен көп тууган\nОшону издеп жүрөбүз!\nКудай башка салганда\nКөтөрүп калдык кылганды,\nАртыкча издеп мен жүрдүм,\nАзган-тозгон тууганды.\nКабылан Манас өзүмүн,\nЭлдешер көөнүң бар болсо,\nАнтташалык абыдан!\nЭрди издеп жүрөмүн,\nБаатырдыгы башкача\nШерди издеп жүрөмүн!\nӨзүм менен бир өлчү\nТеңди издеп жүрөмүн,\nЧолпон менен Үркөрдөй,\nБолжош издеп жүрөмүн!\n\fАйза кармап топ бузчу,\nТагдыр жетсе окко уччу,\nЖазайыл тийип өлүүчү,\nЖараткандын чийгенин"
  },
  {
    "id": "984",
    "text": "Айза кармап топ бузчу,\nТагдыр жетсе окко уччу,\nЖазайыл тийип өлүүчү,\nЖараткандын чийгенин\nМоюнга салса көрүүчү\nЖаза тайым окко учса,\nСөөктү ачык таштабай\nЖерди казып көмүүчү\nЖолдош издеп жүрөмүн,\nБирөө миңге жараган\nЖолборс издеп жүрөмүн!\nӨлүмдөн кайра тартпаган,\nАжалдан кайра кайтпаган,\nКатылышкан жоону көргөндө\nАрсландай чамынган,\nКайыптан акыл табылган,\nЭрен издеп жүрөмүн,\nЖетик белин курчанган,\nЖети түмөн кол келсе,\nЖеке аралап кол салган\nБерен издеп жүрөмүн,\nКачырганын койбогон,\nИчип канга тойбогон\nКанкор издеп жүрөмүн,\nӨзүн өзү эрмин, - деп,\nБилчүнү издеп жүрөмүн!\nКураныңды шайлагын,\nЖоолошор көөнүң бар болсо,\nКылычың мындай камдап кой,\nКачырса кайта тартпаган,\nКара кытай, манжуунун\nБир балбаны кайтпаган,\nБерен да - мен, шер да - мен,\nЭр болушсаң өзүңө -\nКүптүңдү жазар эр да - мен!\nАлтайдан көчүп алыштым,\nКайнап жаткан эл менен\nТынбай алты ай салыштым.\nКайратым мыкты, заарым күч,"
  },
  {
    "id": "985",
    "text": "Алтайдан көчүп алыштым,\nКайнап жаткан эл менен\nТынбай алты ай салыштым.\nКайратым мыкты, заарым күч,\nӨзүмдү өлчөп билемин.\nӨлүм орток, жан бирге,\nӨзүмдөн артык эр болсо,\n\fАбыдан жолдош кылууга\nОшону сурап жүрөмүн.\nМенде кара адырмак тоо да көп,\nӨпкө жарып, баш кескен,\nӨчөгүшкөн жоо да көп.\nКутпа жакы белинде\nКызылбаш бар, кыйба бар,\nКыйрашар жоом кыйла бар.\nКүн чыгышта Бээжин журт,\nМаңдайымда бараң бар,\nБайкап көрсөм, мен өзүм -\nБасташар жоом далай бар,\nЭрдин жайын билемин,\nАйзаны бирге сайышчу,\nЧалгынды бирге чалышчу,\nЖоону бирге жоолашчу,\nКалың түмөн жоо чыкса,\nКайгыланган доо чыкса,\nАйта-буйта дегиче,\nАчып көздү-жумгуча,\nАстын-үстүн салдырып,\nСүрчүнү издеп жүрөмүн.\nМенин жайым сурасаң -\nАтам барып айдалып,\nАйласын таппай сандалып,\nКара калмак, манжуунун\nКолунда калган экемин,\nКулап, менде чыккысыз,\nКубаты кыйын кытайдын\nОрунда калган экемин,\nЭл каттагыс, журт көргүс,"
  },
  {
    "id": "986",
    "text": "Кулап, менде чыккысыз,\nКубаты кыйын кытайдын\nОрунда калган экемин,\nЭл каттагыс, журт көргүс,\nТалаада калган экемин,\nЭнчилеген калмактын\nБалаага калган экемин.\nБиз Алтайда турганда\nБурутсуң, - деп булкунуп,\nБалдарынан ыр чыкты,\nЖашым он экиге келгенде\nБажысынан чыр чыкты.\nМенин береним жок, белим жок,\nБейпай тартып тургамын.\nӨзүмө теңгелерим жок,\n\fМүйүзүм жок башымда\nТокол болгон экемин,\nИздеп жолдош табалбай,\nЖалгыздыктан ошондо\nСопол болгон экемин.\nБелгилүү болсо, бел болсо,\nБелиме таңуу эр болсо,\nЖазат элем канатты,\nКармаша чыккан жоо болсо,\nКылат элем санатты.\nБерен таппай, бел таппай,\nБерен Манас өзүмүн,\nИшенгеним ыйманым,\nКабылан Манас канкордун\nКараган кара көзүмүн!»\nМанас мындай деген соң,\nАбасы Бакай көк жалдын\nМуруту кетти суюлуп,\nСүйүнгөндөн чыдабай,\nЭки көздөн аккан жаш\nАкырек ылдый куюлуп,\nБаабединин бат айтып,\nАлда Таала кудайга\nАр тилегин бат айтып,\nЖетелеген ак боз бээ -"
  },
  {
    "id": "987",
    "text": "Баабединин бат айтып,\nАлда Таала кудайга\nАр тилегин бат айтып,\nЖетелеген ак боз бээ -\nЖетип Бакай кабылан,\nЖелкеден кармай калды эми,\nКыймылдатпай ошондо\nКоркуратып боз бээни\nКурмандыкка чалды эми,\nЖыкпай туруп ал бээнин\nБашын кесип алды эми.\nАк боз бээни көргөндө,\nАрслан Бакай чалган соң,\nУруша турган канкоруң,\nАла көөдөн анткоруң\nАң-таң калып калды эми.\nКөрсө Бакай өзү экен,\nКөк жалдын кара көзү экен,\nКөк жал Манас туйгунду\nИздеп жүргөн кези экен.\nАнда Бакай муну айтат,\n\fЖумуру баштуу билбеген\nӨткөрө кызык шумду айтат:\n«Манас, сенин айыңдан\nКетирдим өңдөн аарды,\nКыдырттым кыйла шаарды.\nКөк тулпарды тиздедим,\nАдам угуп, журт көргүс\nЖерди чардап издедим.\nЖетигим, сени билгемин,\nЖетип таап алсам, - деп,\nТилек кылып жүргөмүн.\nКырааным, сени самадым,\nКызыр чалган мен Бакай\nКыйла жерден карадым.\nМенин жайым сурасаң,\nБайдын уулу Бакай кан -\nБал менен оозун чайкаган,\nЖердин түбү - Желпиниш,"
  },
  {
    "id": "988",
    "text": "Менин жайым сурасаң,\nБайдын уулу Бакай кан -\nБал менен оозун чайкаган,\nЖердин түбү - Желпиниш,\nЖелпиниште туулдум,\nКайыптан эне кабылган,\nКалтырбай айтып берейин,\nКасиеттүү Бакайга\nКанчалык кымбат табылган.\nКызыл айза, Жойболот\nКөөлөгөн Бакай мен элем,\nКыйла жерди кыргындап,\nЖөөлөгөн Бакай мен элем,\nБел байлаган берендин\nБели Бакай мен элем.\nМенде уулунан билгичил\nШери Бакай мен болом.\nАң-таң калба, Манасым,\nБайгамбар ак, диним ак,\nТалаалаган жыйганым,\nКаалаганым - ыйманым.\nСарып кылып жанымды,\nТакыр таштап малымды,\nМанасты издеп тургамын.\nМен Желпиниш турганда\nЖатканым чынар бак эле,\nЖыргалга Бакай туулду эле,\nКызыкты кыйла кылчу эле,\n\fСүт көлдөгү май чабак\nМай болуп ыргып турчу эле.\nТотум талда күйлөнгөн,\nБулбулум сайрап сүйлөнгөн.\nОшолорго ээ болгон\nУлук да элем, кан элем,\nКасиетим ошого\nАла-Тоодой бар элем.\nЖашым он экиге келгенде\nАстымдагы көк тулпар\nКайыбынан кабылды,"
  },
  {
    "id": "989",
    "text": "Касиетим ошого\nАла-Тоодой бар элем.\nЖашым он экиге келгенде\nАстымдагы көк тулпар\nКайыбынан кабылды,\nЖелпиништин жетим чөл\nЖетим чөлдөн табылды.\nКудай айдап куш кылды,\nКудай буйруп тулпарды\nБакайыңа туш кылды.\nКөк тулпарды карасам,\nМал аманын кааласам,\nКең соорусу бир кулач,\nКеришке минер тобурчак,\nКызыл айза колго алып,\nКыргынга минер мал экен,\nЧалгынга минсе чарчабас,\nТулпарлык сыны бар экен.\nАбийирим мындан жабылып,\nКайыптан тулпар табылып,\nЖелпиниш жерде жүрө албай,\nЖети кылым көп журттун\nКай кеткенин биле албай,\nКарагай айза боолаштым,\nКанча жер менен жоолаштым.\nБеренди бузуп белди алдым,\nМелтиреп жаткан жерди алдым.\nКырдалыма кол салып,\nКызылбаш журтун кыйраттым.\nКыйыным, сендей шер таппай,\nКызыталак жанды кыйналттым.\nТийгенге бузук баштадым,\nЖердин түбү - Желпиниш,\nЖелпиниш жерди таштадым.\nУрунарга тоо таппай.\nУрушарга жоо таппай,\n\fТөгөрөктүн төрт бурчун\nТөрт кыдырып айланып,"
  },
  {
    "id": "990",
    "text": "Урунарга тоо таппай.\nУрушарга жоо таппай,\n\fТөгөрөктүн төрт бурчун\nТөрт кыдырып айланып,\nКынсыз кылыч байланып,\nМедияндын чөлүнөн\nАлты каз аңдып аткамын,\nАты Кызыр дубана\nБиргелешип жаткамын.\nТүн ортосу мезгилде\nОлуязаада жан келди,\nКасиеттүү чал келди\nАйтар Бакай сөзү экен\nБайкап карап отурсам,\nОлуя чалдын өзү экен,\nАта болуп ал мени\nДаарый турган кези экен.\nӨзүмдүн атам Бай болгон,\nКапырлардын колунда\nАйдалып жүрүп жай болгон.\nАйтсам сөзүм дагы бар,\nАтагы Бай - деп айтылып,\nАтакемдин шаары бар.\nБабабыз экен Каракан,\nКаракан баатыр өлүптүр,\nКытайдан чыгып Молто кан\nКаракандын сегиз уул\nКамчыга ченеп бөлүптүр.\nТуулганым алты ай болгондо\nТумшуксуз энем өлүптүр,\nБирге жашым толгондо\nАтам каза болуптур.\nӨлбөй жүрсө бул бала\nБусурманга буйла, - деп,\nМурадына жетиптир,\nБай атам өлүп калганда\nОлуя чал жарыктык\nЖердин түбү - Желпиниш,\nЖелпиниш алып кетиптир.\nМен Желпиниш барганда"
  },
  {
    "id": "991",
    "text": "Олуя чал жарыктык\nЖердин түбү - Желпиниш,\nЖелпиниш алып кетиптир.\nМен Желпиниш барганда\nЭрешен тартып эр болдум,\nЭр уулу менен тең болдум,\nКичине жүрүп чоңойдум.\nОн жетиге келгенде,\n\fУктап жаткан түшүмдө\nЖараткан кылды убара,\nЖаныма чуркап жетиптир,\nАк сакалчан дубана.\nДубана айтат бир сөздү,\nКөөдөнгө салат кир сөздү:\n«Оой, Бакай эр, кулак сал,\nБерениң, жакын белиң бар,\nӨзүңө жолдош болучу\nБерен Манас шериң бар.\nБерен да ошол, бел да ошол,\nМендеден артык туулган\nБерен Манас шер да ошол.\nАкыры тапсаң Манасты\nКаалап уккун, Бакайым,\nКөк тулпарың жоорутпайт,\nКөңүлүң асты оорутпайт.\nКүндө кароол кароого\nАркасы бийик бел ошол,\nАйыл консоң Манаска\nТелегейи тең ошол.\nАлты шердин кенжеси\nКудайдын сүйгөн мендеси,\nИчин карап отурсаң -\nЖер жүзүнөн кең ошол.\nМанаска барсаң марыйсың,\nБагалак ойноп жарыйсың.\nЭриксең элик атасың,\nАйыл консоң Манаска\nЭлкин ойноп жатасың.\nКүрдөөңдү чечер шер ошол,"
  },
  {
    "id": "992",
    "text": "Эриксең элик атасың,\nАйыл консоң Манаска\nЭлкин ойноп жатасың.\nКүрдөөңдү чечер шер ошол,\nКүптүңдү ачар эр ошол.\nӨөдө чыкса өбөгүң,\nЫлдый тартсаң бул Манас -\nБакайым, сенин жөлөгүң.\nЖетик да ошол, шер да ошол,\nЖердин үстүн каратып,\nЖеке билчү эр да ошол.\nАты Манас, артык шер\nИшенер болсоң сөзүмө,\nТаап алсаң Манасты\nМураа болот өзүңө.\n\fОң жагыңда душманды\nОйрон кылар кул ошол,\nКыр жагыңда кытайды\nКыргын салар уул ошол.\nАйтып турган бу сөзүм.\nАйкөл Манас шериңе\nЖолдош болгун сен өзүң.\nКадыр түн да ошол, шер да ошол,\nКабагың жарык ачуучу,\nКазына жыйчу эр да ошол.\nМанас тийсе марыйсың,\nАтактуу Бакай эр болуп,\nАаламды билип жарыйсың.\nКүрдөөңдү тапчу эр да ошол,\nКүтүп алар бөрү ошол.\nСен колуна тийгенде,\nМаңдайдагы булактан\nБастырып атын сугарар,\nБакай кан коюп атыңды,\nАаламга атың чыгарар.\nЖакасы алтын, ок өтпөс\nҮч убак силкип кийишер,\nСен колуна тийгенде\nАй-аалам менен тийишер."
  },
  {
    "id": "993",
    "text": "Жакасы алтын, ок өтпөс\nҮч убак силкип кийишер,\nСен колуна тийгенде\nАй-аалам менен тийишер.\nМанасты тапсаң марыйсың,\nБаатырды тапсаң жарыйсың.\nКыялы өсөр бери ошол,\nКырсыгың чечер эр ошол,\nКымбатым, Бакай, сен өзүң\nМанасты тапкын сен ошол.\nМанастын жайын сурасаң -\nКара көк жал кабылан,\nКарды салык, чоң курсак\nТелегейи тең да ошол.\nТеңиз, Бакай, издеп тап,\nКөңүлүң ачар шер да ошол,\nИчин көрсөң Манастын\nЖер жүзүнөн кең да ошол.\nАлты шердин кенжеси,\nАлданын сүйгөн мендеси,\nАйкөл Манас шер да ошол.\nЖолдош кылсаң зор Бакай,\n\fЖосунуң билер шер да ошол.\nБеттеп менде баралбайт,\nБерен Манас көк жалды\nМенде эңкейтип алалбайт.\nСен Манаска барганда\nКош бадана, торгой көз\nОк өтпөс тонду кийишет,\nКытай турмак кылымга,\nКырааның тийсе колуңа\nАалам менен тийишет.\nЖердегин Кең-Кол, Таласты,\nКараан кылгын жаныңа\nЖакыптын жалгыз уулу Манасты.\nУялуу коргон бел ошол,\nКарап, таап ал Манасты,"
  },
  {
    "id": "994",
    "text": "Караан кылгын жаныңа\nЖакыптын жалгыз уулу Манасты.\nУялуу коргон бел ошол,\nКарап, таап ал Манасты,\nКапаңды жазар эр ошол.\nЧалгынга жүрсөң болжошуң,\nТаап алсаң Манасты\nКыяматтык жолдошуң.\nАзыр барып Алтайга,\nАз гана кыргыз журтуңдан\nАнда Манас туулган,\nТоюна топтогон жылкы союлуп,\nАты ошондо Манастын\nЭң Чоң Жинди коюлуп,\nОн эки жашка келгенде\nОён Манас канкорго\nКатылган менде союлуп,\nОн экиге келгенде\nКаарды катуу баштаптыр,\nКабарын угуп Манастын\nКакандын каны Эсенкан\nБузулуп кете таштаптыр.\nКочкуларын коройтуп,\nЭлчилерин соройтуп,\nОпсолоң чыр баштаптыр,\nДөө, алпынын баарысын,\nАрадагы ченчисин,\nАлтайга келген элчисин\nТакыр кырып таштаптыр.\nЭр экени Манастын\nКөрүнүштү, - деп уктум\n\fЭр өлүшүп, журт бүлүп,\nЭрен Манас кабылан\nАлтайдагы калмактан\nБөлүнүштү, - деп уктум.\nАлам, - деп, келип Манасты\nӨз дүйнөсүн чачты - дейт.\nКечилин такыр кырдырып,\nКалмактын Жолой баатыры"
  },
  {
    "id": "995",
    "text": "Өз дүйнөсүн чачты - дейт.\nКечилин такыр кырдырып,\nКалмактын Жолой баатыры\nКаканга кире качты, - дейт.\nКабары кыйын, заары күч,\nБерен да ошол, бел да ошол,\nИздеп тапсаң Манасты\nБелиңе таңуу шер да ошол,\nБарып тапсаң Манасты\nАй-ааламдын баарына\nТутка болор эр да ошол.\nКаалап тапсаң сырдашың,\nТаап алсаң Манасты\nЖаныңа жакын курдашың.\nЭрдиги журтка сынаакы,\nТаап алсаң Манасты\nБакай сенин өзүңө\nТүгөнбөй турган мураапы.\nБиринчи билет сөзүңдү,\nБирим - деп кармайт өзүңдү,\nБайкап угат сөзүңдү.\nБакайым, тапсаң Манасты\nБайгамбар көрөт өзүңдү,\nОңдонуп угат сөзүңдү,\nТаап алсаң Манасты\nОлуя көрөт өзүңдү.\nМанасың Манас эмес, кадыр түн\nБайкап Бакай, сөзүм бил.\nКөңүлүң шакдан жай кылат,\nТаап алсаң Манасты\nАй-ааламга кан кылат.\nЭптеп тапсаң Манасты\nЭки тизгин, бир чылбыр\nЭми колго илерсиң,\nАалам журттун баарына\n«Бакай кан» болуп жүрөрсүң.\nОймолуу жагдан, он килем,\n\fОйронум, тапсаң жан жолдош"
  },
  {
    "id": "996",
    "text": "«Бакай кан» болуп жүрөрсүң.\nОймолуу жагдан, он килем,\n\fОйронум, тапсаң жан жолдош\nМанастын жайын мен билем.\nКыймалуу жагдан, кырк килем,\nКыйналба Бакай, кабылан\nКыраандын жайын мен билем.\nДушман басып ашалгыс,\nКыясы кымбат бел ошол.\nКүтүп алсаң Манасты\nКүлкүңдү жазар шер ошол.\nАл Алтайда төрөлгөн.\nАлтын жатын энеси -\nАрсланга талгак болуптур,\nМанастын тууган энеси.\nАрслан оңой болобу,\nАрслан Манас көк жалды\nИздебеген оңобу?\nТунук Бакай, кебимди ук,\nТургандыгың болобу?\nАрслан Манас туулганда\nАл чекир койдон ирик тууптур,\nАягы менен тик тууптур.\nТуулганда көк жалдын\nБуту жерге жетиптир,\nЖанында сексен бир кемпир\nТырп жыгылып, бечара\nДүнүйөдөн кетиптир.\nКара көк жал, катуу жал\nАркасынан бөлүнүп,\nТуулганда Манастын\nАрсландык түрү көрүнүп,\nОшондой болгон Манасты\nТаппай койгон болобу?\nТаппай койсоң Манасты\nБалам, Бакай, кебимди ук\nИшиң эки болобу?\nМанастын жайын айтайын\nСөлөкөтү - сөлбөтү,"
  },
  {
    "id": "997",
    "text": "Балам, Бакай, кебимди ук\nИшиң эки болобу?\nМанастын жайын айтайын\nСөлөкөтү - сөлбөтү,\nАтка минген келбети -\nМайлаган буудай жүздөнгөн,\nКүүгүм туман көздөнгөн,\nОрто бойлуу, кең далы,\nЖалаяк ооз, жар кабак,\n\fАртык балбан, ары шер,\nТаап алсаң жан жолдош.\nТапкын Бакай, сен өзүң,\nКайыбынан көрүнүп,\nАйтып турган мен сөзүм,\nОлуят болом мен өзүм.\nБелгилүү да ошол, бел да ошол,\nТаап алсаң Манасты\nМедер болор шер да ошол.\nКөрүнгөндө ал канкор\nКөңүлүң бекер бөлүнөр,\nКараганда Манасты\nАтаңдан жакын көрүнөр.\nМанастын жайы ушундай\nДоол келсе жел тийбес,\nБулуң токой-чер ошол.\nЖоого өнөгүн алдырбас,\nКабылан көк жал эр ошол.\nТоо башына токтобос,\nКарала барчын куш ошол.\nКастарың коюп Манасты,\nТаап алсаң Манасты\nКайгыңды жазар эр ошол.\nОлуя чалыш Бакайым,\nТаап алгын, сен ошол», -\nДеп, ошондо дубана\nКөздөн кайып болгондо\nУктап жаткан түш экен,\nКудайдын кылган иши экен.\nУктаганым ошондо"
  },
  {
    "id": "998",
    "text": "Көздөн кайып болгондо\nУктап жаткан түш экен,\nКудайдын кылган иши экен.\nУктаганым ошондо\nЖуманын кадыр түнү экен,\nЖөнүн айткан Манасты\nОлуят чалдын өзү экен.\nДал ушуну укканда\nКумар болдум сөзүнө,\nКутманым Манас кайда? - деп,\nКуп издедим өзүңдү.\nИздегеним табылып,\nУшу бүгүн Бакайдын\nАбийири минтип жабылып,\nБозоңдон тоодак куткарбас,\nБоз ала жүндүү шуңкарым,\n\fАлыска минсе чарчабас,\nЭр казанат тулпарым,\nОо, бүгүн өчкөн отум тамган бейм,\nӨлгөн жаным тирилип,\nТилегим кудай берген бейм,\nТиктегеним келген бейм!»\nБала куштай баркылдап,\nБадана кийип жаркылдап,\nБаатыр Бакай ошондо\nАрслан Манас алдына\nЖетип келди шаркылдап:\n«Оо, ботом, Алтай келди, - деп уктум,\nАлтай журтун талкалап,\nКаңгай кирди, - деп уктум.\nКаңгай канын өлтүрүп,\nКазат кылды, - деп уктум.\nКара кытай, манжууга\nКабылан Манас эр чыгып,\nКалып калган кырк үйлүү\nАзат кылды, - деп уктум.\nОо, ботом, Желпиниш келдим десемби,"
  },
  {
    "id": "999",
    "text": "Калып калган кырк үйлүү\nАзат кылды, - деп уктум.\nОо, ботом, Желпиниш келдим десемби,\nКөрбөсөм да билбесем,\nКөк жалым баатыр, эсенби?\nМанас - Манас болоруң,\nБаш күнүнөн билгемин,\nКөк жалым качан чыгат? - деп,\nКөбүнчө Кудай Тааладан\nОшону сурап жүргөмүн.\nТуулбастан жети жыл\nКабарың билип алгамын,\nКулак угуп, көз көргөн,\nЖүргөн менен тургандан,\nТөгөрөктүн төрт бурчун\nИздетип кабар салгамын.\nЖердин түбү - Желпиниш,\nЖетик атың укканда\nЖети жыл мындан карадым,\nМедияндын беш бурчун\nБеш айланта чалгамын.\nУбара болуп алгамын,\nМысыр менен Багдаттан\nҮч жылы мындан карадым.\n\fКөк тулпарды жоорутуп,\nКөк жалым, сенин айыңдан\nКөңүлүм жаман оорутуп,\nКургагы жок көл көрдүм,\nБир тамчы суу табылбас,\nКырк күнчүлүк чөл көрдүм.\nАт бороюн сыдырдым,\nАаламдын баарысын\nИздеп жүрүп кыдырдым.\nЖетигим, сени табалбай,\nЖердин үстүн чалгамын,\nКаканчындын Чоң-Бээжин\nЖети сапар баргамын.\nАй-ааламды кыдырып,"
  },
  {
    "id": "1000",
    "text": "Жердин үстүн чалгамын,\nКаканчындын Чоң-Бээжин\nЖети сапар баргамын.\nАй-ааламды кыдырып,\nАртыгым, сени табалбай\nЧоң убара болгомун.\nБел байлаган белим жок,\nБереним, сендей шерим жок,\nАстымдагы көк тулпар\nКанча жерден табалбай,\nКаны калды бир кашык,\nЭти калды көк жашык.\nШерим, сени таба албай,\nАтым болду ыргайдай,\nБитим болду торгойдой.\nТуягым кетти кетилип,\nТуйгунум, сени таап алып,\nЭми тумшугум калды жетилип!\nКараанымсың, белимсиң,\nКабагым ачар шеримсиң.\nЖанымды алып калуучу\nТабылгылуу колотсуң,\nБет алып душман курчаса,\nКыйкырып кындан суурчу\nКынап койгон болотсуң!»\nКыраан Бакай муну айтып:\n«Бурулгун айткан сөзүмө,\nМураа болом өзүңө.\nБилбегенди билгизип,\nБилип жолго саламын,\nТуйбаганды туйгузуп,\nТуюндуруп аламын.\n\fЭэрчитип жүрүп эр кылам,\nЭр уулу менен тең кылам,\nЖууруп жүрүп там кылам,\nТигип жүрүп бак кылам.\nМенин жайым сурасаң -\nӨөдөсү бийик белдирмин,\nӨткөрө көк жал шердирмин,"
  },
  {
    "id": "1001",
    "text": "Тигип жүрүп бак кылам.\nМенин жайым сурасаң -\nӨөдөсү бийик белдирмин,\nӨткөрө көк жал шердирмин,\nДөөлөттүүгө табылчу\nТөрө абаң Бакай мендирмин.\nБилегиме Ачболот,\nИлген Бакай мен болом.\nАаламды чымчыктай,\nСүргөн Бакай мен болом.\nАтым - Бакай, мен улук,\nАлыстан келдим тоорулуп,\nТилимди алсаң, Манасым,\nЧиериме сызык бар,\nБаштасам эчен бузук бар», -\nДеп, ошонтүп, зор Бакай\nКулагы алтын жан казан\nАрслан шердин жанына\nАлып Бакай асты эле.\nАк боз бээни союшуп,\nАппак майга тоюшуп,\nАт башындай ак куран\nАлып чыгып ошондо\nКөкүрөккө коюшуп,\nБул дүйнөдө жыйгандаш\nТолуп турган кези экен,\nАкыреттик ыймандаш\nБолуп турган кези экен.\nАт башындай ак куран\nАрага коё салды - дейт,\nАйкөл Манас, Бакайың\nКучакташа калды - дейт.\nАнда Манас муну айтат:\n«Кайыбынан кабылган,\nКан абам, сендей эр болбойт,\nКабак ачып ойноорго\nКең Таластай жер болбойт.\nО дүйнөгө кеткиче,\nУйпаланып кайран жан\n\fТопуракка жеткиче,"
  },
  {
    "id": "1002",
    "text": "Кең Таластай жер болбойт.\nО дүйнөгө кеткиче,\nУйпаланып кайран жан\n\fТопуракка жеткиче,\nТулпардын оозун буруп бер,\nТуйгун аба, эр Бакай,\nАта болуп өзүмө\nТутка болуп туруп бер.\nЭки тизгин, бир чылбыр\nЭл бийлигин алыңыз,\nЭдене тайтаң өзүмдү\nЭптеп жолго салыңыз.\nТуйгун Бакай, кан аба,\nТуура караан маа болуп,\nКара жаак айбалта\nКайкалатпай аштаңыз,\nКазак менен кыргыздын\nЖолун өзүң баштаңыз,\nБирдикти колго алыңыз,\nБилген жолго салыңыз.\nТаласка келип конуңуз,\nТаалайлуу Бакай абаке,\nТалкалашам кытайга\nТаамай жолдош болуңуз!\nАстыма салсам акжолтой,\nШерим Бакай экенсиң.\nАртыма салсам акжолтой,\nЭрим Бакай экенсиң.\nЖер экен - деп, Таласты\nӨрдөп барып конуңуз,\nКырк кашканын кырааны\nКызырдуу Бакай болуңуз.\nБатасы журтту байыткан,\nБайгамбар чалыш болуңуз!\nБакайымсың, шеримсиң,\nБаана болуп табылган\nБайгамбар чалыш эримсиң».\nМанас муну айтканда\nБакай кан абаң макул, - деп,\nАк буудай нанын чайнашып,"
  },
  {
    "id": "1003",
    "text": "Манас муну айтканда\nБакай кан абаң макул, - деп,\nАк буудай нанын чайнашып,\nКелеме шарип кармашып,\nКою болду короолош,\nАшы болду жороолош,\nБул дүйнөдө жыйгандаш,\nАкыретте ыймандаш.\n\fАк буудайдын унундай\nЖуурулушуп калышты,\nАк бөкөндүн кылындай\nСуурулушуп калышты.\nКызыр чалган Манаска\nКырааны Бакай табылып\nЧилтен чалган Манаска\nӨзүндөй эрен кабылып,\nКучакташып дос болуп,\nАй-талаага жатышып,\nЖолборс Бакай абаңдын\nЖомогу жанды жобонтуп\nЖоругу жанды кубантып,\nКеби ширин муңайым,\nКезигип чыкпайт мындай жан.\nКайран Бакай абакең\nКапыядан сөз тапкан,\nКараңгыда көз тапкан,\nЖаман сөзгө сабылбайт,\nКараңгыда карсактын\nИзине түшсө жаңылбайт.\nБөтөнчө жүрсө жаныбар,\nБөрү Бакай кабылан -\nТуйгун да ошол, бел да ошол,\nТуйбаганды туйгузган\nТуйгун Бакай эр да ошол.\nКабылан Манас султандын\nШер экенин билгемин,\nКудай Таала жалгыздан:\n«Манасты бере көргүн!» - деп,\nУшуну сурап жүргөмүн!\nТүнөтмөк болдуң конокту,"
  },
  {
    "id": "1004",
    "text": "Кудай Таала жалгыздан:\n«Манасты бере көргүн!» - деп,\nУшуну сурап жүргөмүн!\nТүнөтмөк болдуң конокту,\nАйттырмак болдуң жомокту,\nЧийдирмек болдуң сызыкты,\nАйкөлүм жолдон табылып,\nУкмак болдуң кызыкты.\nЧыгармак болдуң ичимден\nЧирик дарттуу бузукту.\nЫрдайын уккун ырымды,\nЫймандай айтам сырымды.\nДостум, менин кебимди ук,\nАйтканым анык билип ал,\n\fАрсланым Манас, тилимди ал.\nТүбү кылым кырымы,\nТүбү менен кундагы,\nКозу боор курчтан уютуп,\nТабылбайт эле сыягы.\nАртык темир Алмабаш\nЫраак-жакын ылгабас,\nАлтымыш күнгө бузулбас\nКайнатып согуп келгенде,\nАлты сай салып бураган,\nАдамга мындай табылбайт,\nАйкашкан жоолор сулаган.\nАсынганда жаныбар -\nАйдалынын айнеги,\nАйкашкан жоого салганда -\nАманат жандын эрмеги.\nКанкорум, сенин туулуп,\nЧыгарыңды билгемин.\nАсыл көк жал алса, - деп,\nАаламга кыргын салса, - деп,\nАйкөлүм, сенин өзүңө\nЫлайыктап жүргөмүн.\nКундагын куюп машаган,\nДөөтү досу Кара уста"
  },
  {
    "id": "1005",
    "text": "Айкөлүм, сенин өзүңө\nЫлайыктап жүргөмүн.\nКундагын куюп машаган,\nДөөтү досу Кара уста\nОшо байкуш жасаган.\nКундагын курчтан кердирип,\nАкысына карандын\nТак миң байтал бердирип,\nБолоттон ичке тарттырып,\nБутаны жара аттырып,\nКылдаттарга кынатып,\nКыйындарга сынатып,\nКаран калган Аккелте\nКароолун көөр салдырып,\nКараса кыба кандырып,\nАлтын, күмүш аралаш\nБооруна чаптырып,\nБуулум менен оротуп,\nЭл көрбөс жайга бактырып,\nТаап алсак мүлк ошол,\nТаалайлуу эрге жолугат\nТабылбай турган курч ошол.\n\fЖандуу мылтык жаныбар,\nЖайнаган жоону көргөндө\nКулагынан кан агып,\nӨзүнөн өзү тарсылдайт,\nЖоого жакын калганда\nБөлүнүп огу жаркырайт,\nБотодой үнү баркырайт.\nТуура тийген огуна\nДушман чыдап тура албайт,\nТийгени жалын, күйгөн от\nТиктеп адам туралбайт,\nТигинен тийсе аткан ок\nТутамдай сөөгү табылбайт.\nАртык мылтык Аккелте\nЖандуулугун билгемин,\nКөк жалым Манас алса, - деп,\nСага арнап жүргөмүн!\nАрабча сөз жазып,"
  },
  {
    "id": "1006",
    "text": "Жандуулугун билгемин,\nКөк жалым Манас алса, - деп,\nСага арнап жүргөмүн!\nАрабча сөз жазып,\nОртосуна кат койдум:\n«Аккелте» - деп, ат койдум.\nБереним тийсе колума,\nБейжайым Манас алсын, - деп,\nБеттеше келген душманга\nБейпайлап мүшкүл салсын, - деп,\nЧалыяр тийбес Бээжиндин\nЧамасы келип көк жалым,\nКандыгын тартып алсын, - деп,\nЫлайыктап жүргөмүн.\nЖибек менен оротуп,\nБулгаарыга чаптатып,\nКечээ, көк тулпарды мингенде,\nКөк жалым, сени табалбай\nКөп капа болуп жүргөндө,\nКечээ, көк тулпар оозун бурганда,\nЧылгый ичим от жанып,\nЧыдай албай турганда,\nКиндик кесип, кир жууган,\nКан төгүлгөн жерим жок,\nКабарым билип отурган\nКадырман кыргыз элим жок,\nУктап жатып түшүмдө\nКаймана көрдүм Манасты,\n\fКайдан таап алам, - деп,\nКападар болуп жүргөмүн.\nТуурага салган коргон там\nТуйгунум эске түшкөндө\nОшондо тутамча келбей курган жан.\nЭптеп таап Манасты,\nМурадыма жетүүгө,\nТабалбасам Манасты,\nБул жалганчы дүйнөдөн"
  },
  {
    "id": "1007",
    "text": "Эптеп таап Манасты,\nМурадыма жетүүгө,\nТабалбасам Манасты,\nБул жалганчы дүйнөдөн\nКурман болуп өлүүгө,\nКурган жанды аябай\nАт бороюн сыдырып,\nКулак уккан, көз көргөн\nЖердин баарын кыдырып,\nАңына азап салгамын,\nАлты ай, жети ай мен өзүм\nСалбырын кетип калгамын.\nКуланды кууп кутуруп,\nАдыр-күдүр бел ашып,\nАлбан түрдүү жер басып,\nТомуктай булут бөлүнбөй,\nТоонун чети көрүнбөй,\nКараса көзгө илинбей,\nКаркайып жаткан кардуу тоо\nКай кеткени билинбей,\nТокумдай болгон коо таппай,\nТомуктай болгон тоо таппай,\nКулан кууп жанашып,\nЖүрдүм алты ай адашып,\nТүзгө чыккан карагай\nКулундуу бээден сойгомун,\nКак эткенден карга жок,\nКук эткенден кузгун жок,\nЭэн экен жери, - деп,\nКасиеттүү Аккелте\nСалыкка салып койгомун.\nЖыл экиге толгондо,\nАй эсебин алганда,\nЖыйырма төрт ай болгондо,\nЭл өөдөгө тартарда,\nАт кара тил мезгилде,\nКызгалдак чөп кызарып,\n\fЖердин гүлү толгондо,\nАла буурул май чачып,\nОонап кулан оңгондо,"
  },
  {
    "id": "1008",
    "text": "Кызгалдак чөп кызарып,\n\fЖердин гүлү толгондо,\nАла буурул май чачып,\nОонап кулан оңгондо,\nАдам, айбан кутуруп,\nАт кара тил болгондо,\nСары суу оргуп ашканда,\nЖердин үстүн көгөртүп,\nНур килеми басканда,\nАгын суу жүрүп, гүл толуп,\nАманатын көрүүгө\nБакайың ойлоор күн болуп,\nКулан кууп кутуруп,\nКуу талааны чалгамын,\nОюма түшүп ошондо,\nАманат койгон асылды\nКөрөйүн - деп баргамын.\nАянбай үч ай жол жүрүп,\nАт аябай мол жүрүп,\nКазынамды көрүүгө\nКарагайга мен келсем,\nАлтымыш адам жер ченчи\nАлыстан чыгып келиптир,\nКарагайдын ичинен\nАл салыкты көрүптүр,\nБелгимди чачып өтүптүр,\nТүбүмө эчак жетиптир.\nБелгимдин баарын ачыптыр,\nСалыгымды чачыптыр.\nБейпайды эми салыптыр,\nТабылгыс мүлк экен - деп,\nКазынага салыптыр, -\nАртык мылтык Аккелте\nБек бекитип салыптыр.\nАртынан изин куугамын,\nКөк тулпар оозун жайгамын,\nСары изине чөп салып,\nСаргара кууп алгамын,\nКүндөп-түндөп из чалып,\nШаарына кирип баргамын,"
  },
  {
    "id": "1009",
    "text": "Сары изине чөп салып,\nСаргара кууп алгамын,\nКүндөп-түндөп из чалып,\nШаарына кирип баргамын,\nДегениме көнгүн, - деп,\nАккелтени бергин, - деп,\nКабар салып тургамын.\n\fЖалгыздыгы курусун,\nБел байлаган белим жок,\nБекип жаткан жерим жок,\nБет алышып урушуп,\nАккелте тартып алууга\nБереним, сендей эрим жок.\nКаз айлангыс зоом жок,\nКара кылар тоом жок.\nСерпилип алты ай урушсам,\nСергитип минер буудан жок.\nЖаныма караан болууга\nӨзүңдөй белдүү тууган жок.\nКол салсам - деп ой кылсам,\nТуурасы тозгон кара там,\nТутамга келбей курган жан.\nСерпилип сурап кудайдан\nСени таап алууга,\nАккелтенин айынан\nОюм жүрөт ошондо.\nКымбат баа кырымы,\nАккелтени санаса,\nБакайдын келбейт тургусу.\nӨтүп кеткен жайынан,\nАккелтенин айынан\nАлты ай оору бир болдум.\nАккелте тартып албасам,\nКүйүгүм качан басылат.\nЖандуу мылтык Аккелте\nАңга салсаң сүйүнтөт,\nЖоого салсаң бүлүнтөт.\nИчим кара, боорум чок,\nБакайыңда арман жок."
  },
  {
    "id": "1010",
    "text": "Аңга салсаң сүйүнтөт,\nЖоого салсаң бүлүнтөт.\nИчим кара, боорум чок,\nБакайыңда арман жок.\nКелтенин мураа экенин\nКейип Бакай билемин.\nКелип калса Манасым\nКелтени тартып алсам, - деп,\nОшону сурап жүргөмүн.\nТилимди алсаң, көк жалым,\nАйылына жакын баралы,\nАзыр кыргын болсок да\nАккелте тартып алалы.\nЭлине элчи салалы,\n\fАйылын камай баралы.\nДеген сөзгө көнбөсө,\nАккелтени бербесе,\nБир эсебин табалы.\nКүндүзүн тийбей, түн кирип,\nОрдосун бир түн басалы,\nОрчун малын чачалы:\n«Аккелте бер», - деп айталы,\nАккелтени бербесе,\nАйткан сөзгө көнбөсө,\nОлжолоп алып кайталы.\nМындан кийин талаага\nЖүрбөгүдөй кылалы,\nКабылган бөлөк салыкка\nТийбегидей кылалы.\nМында карап турбайлы,\nАккелте албай тынбайлы.\nАйдап алып артынан,\nАккелтенин дартынан,\nТөрт түлүгүн чачалы.\nТийип алып бээсин,\nЖакын келсе ээсин,\nЖайната муштап мээсин,\nЧыгаралы кээсин,\nТакыр байлап алалы,\nУзун чачтуу дөөсүн.\nКелжиресе кокустан"
  },
  {
    "id": "1011",
    "text": "Жайната муштап мээсин,\nЧыгаралы кээсин,\nТакыр байлап алалы,\nУзун чачтуу дөөсүн.\nКелжиресе кокустан\nБир эсебин табалы,\nКежилдесе кокустан\nКерчөөсүн жара чабалы,\nОдураңдап коркутуп,\nАккелтени алалы,\nБерип салса Келтени\nЖамандашпай калалы.\nБербей койсо Келтени\nЖапааны кыйын баштайлы,\nЖандан кечип таштайлы,\nАккелтени бербесе,\nЖаңжалды жаман баштайлы.\nКош бадана, торгой көз\nОодарышып кийишип,\nАтышты арбын салалы.\n\fАлты ай тынбай тийишип,\nКырааны Бакай көп айтып,\nКыргын болор сөздү айтып,\nКүн кылкылдап батканда,\nЭлдин асты жатканда,\nАк каңкыны жазданып,\nКыбыланы баштанып,\nАлп уйкуну салышып,\nАйныбай уктап калышып,\nКызыр чалган Манаска\nКырааны Бакай табылып,\nБаабедин чалган Манаска\nБаатыры Бакай кабылып,\nКөңүлү ташып бөлүнүп,\nБайдын уулу эр Бакай\nБаатыр Манас көзүнө\nМиң сан колдой көрүнүп,\nТаң саргарып калганда,\nСупа садык чалганда,\nКабылан Бакай канзаада\nУйкудан чочуп ойгонуп,"
  },
  {
    "id": "1012",
    "text": "Таң саргарып калганда,\nСупа садык чалганда,\nКабылан Бакай канзаада\nУйкудан чочуп ойгонуп,\nОң жагына толгонуп:\n«Баабедин!» - деп бакырып,\nЖана Бакай ошондо\nМанас шерди чакырып:\n«Оо, ботом, канкор Манас, кабылан!\nМен көргөндү көрдүңбү,\nМен туйганды туйдуңбу?\nЧогоолдоп уккун сөзүмө,\nЧоро келди өзүңө.\nЭми угар болсоң сөзүмө,\nЭрен келди өзүңө.\nКүн бүркөлүп, жаз болуп,\nАргын кандын Ажыбай\nАртык туулган эр эле,\nАтасы менен кас болуп,\nКара буулум тон кийип,\nКарткүрөңдөй ат минип,\nЭңчегер бойлуу, кең далы,\nЭр мүчөлүү, жайык төш\nКапыр менен бусурман\nАрага жүрөр тууганың,\n\fАраңды жакын кылганың,\nАбайласаң Ажыбай\nАдамдан артык бууданың,\nАктап кызмат кылуучу\nАтаңа жакын тууганың.\nЖазы жаак, жалпак тил,\nЖаңылбаган чоң чечен,\nАрага жүрсө бат жүргөн,\nЖетимиш бурку тил билген,\nКара тилин кайраган,\nКан алдында сайраган,\nЖүгүрүк чечен жүйөкор\nБүгүн чоң күлүк тиет колуңа.\nКүтүп алсаң эр ошол,"
  },
  {
    "id": "1013",
    "text": "Кан алдында сайраган,\nЖүгүрүк чечен жүйөкор\nБүгүн чоң күлүк тиет колуңа.\nКүтүп алсаң эр ошол,\nЖобогон жалгыз башыңа\nЖолдош болчу эме ошол.\nАргын кандын Ажыбай\nЖигиттен эптүү уул ошол,\nИт жүрбөс кара кыяга\nБайдасы тиер уул ошол.\nКубаттуу болор сөзүңө,\nКүтүп алсаң Ажыбай -\nКутман болор өзүңө.\nАалым менен бир жүрүп,\nАртык чечен Ажыбай -\nАалымдыгы дагы бар.\nТопко салсаң тайгылбас,\nЧечендиги дагы бар.\nДинге балбан өзүнүн\nЭшендиги дагы бар.\nӨңгүл-дөңгүл кишиге\nКелер болсо Ажыбай\nМолдолугу дагы бар.\nКапыя сөзгө кылдаттык\nЖорголугу дагы бар.\nБолбой ичкен бозону,\nБоздотуп урган кожону,\nБолбос иши дагы бар.\nДаңгылдыгы дагы бар.\nАйзакерден абыдан\nКамбылдыгы дагы бар.\nБерен ошол, бел ошол,\n\fМертиңди түзөөр эр ошол.\nКудай айдап, туз буйруп,\nКуп билгин, арслан өзүңө\nЖолдош болор кези ошол.\nКара тоого токтобос,\nКаным, Манас, угуп тур,\nКарала барчын ал болсун,\nКан Ажыбай көк жалдын"
  },
  {
    "id": "1014",
    "text": "Кара тоого токтобос,\nКаным, Манас, угуп тур,\nКарала барчын ал болсун,\nКан Ажыбай көк жалдын\nКармаган ээси сен болгун.\nБоздон тоодак куткарбас,\nБоз ала шуңкар ал болсун,\nДалбаа салып айдаган,\nКүткөн ээси сен болгун.\nКыраан да ошол, бел да ошол,\nКүтүп алсаң Ажыбай -\nКылыгың чечер эр да ошол.\nКечээ, ай караңгы жаздашып,\nАтасы Аргын кан менен касташып,\nАзып келер эр да ошол,\nКудайдын сүйгөн кулу ошол,\nКүтүп алсаң Ажыбай -\nКумарың чечер уул ошол.\nАргын кандын ал уулун\nСыягын көргөн чочуган,\nАжайыптан окуган.\nЖыйырма беш жашка чыккыча\nОкуусун окуп тим жүргөн,\nАжыбай жайы ушундай,\nЖетимиш бурку тил билген.\nЖашы жыйырма алтыга келгенде\nОрдолуу журтка чыр салган,\nТөмөнкү кызылбаш журтун он алган.\nЭпсиз кыйын Ажыбай,\nЭрдиги жандан башкача,\nКүтүп алсаң Ажыбай -\nАаламга татыр көйкашка.\nАстында күрөң күлүгү,\nАалам журтка белгилүү\nАжыбайдын бүлүгү.\nАстындагы күрөңү\nАйгыр карап, бээ тууган,"
  },
  {
    "id": "1015",
    "text": "Аалам журтка белгилүү\nАжыбайдын бүлүгү.\nАстындагы күрөңү\nАйгыр карап, бээ тууган,\nКамбар ата жаныбар\n\fТелегейин тең тууган.\nАйгыр коюп, ат бычкан,\nОозун коюп, чу - десе\nБулуттан ылдам ал учкан.\nТулпардыгы туура анык,\nАйгай укса шашпаган,\nАзар түмөн жылкынын\nАстына түшсө баштаган.\nАйбанча мойнун бурбаган,\nБир кишинеп алганда\nЧөлдөгү кулан чубаган,\nКарткүрөң үнүн укканда\nКыл куйрук чыдап турбаган.\nСан жылкынын ичинен\nСалып жетип кабылган.\nЧамбыл-Белдин оюнан,\nКайып-Булак боюнан\nКудай буйруп кабылган,\nАжыбайга табылган,\nКарткүрөң таап алганда\nКандын уулу Ажыбай\nАбийири мунтип жабылган.\nКандагай шымды кийгенде,\nКандын уулу Ажыбай\nКарткүрөңдү мингенде\nКыйбаны камап дилде алган,\nКара көздөн бирди алган,\nКалың чаң көрүп катыккан,\nАжыбай болуп атыккан.\nАжыбайдын билинген,\nКыялынын чаташы,\nКасташкан экен ошондо\nАжыбайдын атасы.\nБул Ажыбай чыкканы\nСан карамдын баарысын\nАрам ишке чачты, - деп,"
  },
  {
    "id": "1016",
    "text": "Ажыбайдын атасы.\nБул Ажыбай чыкканы\nСан карамдын баарысын\nАрам ишке чачты, - деп,\nБул Ажыбай баланы\nУруучу кудай урду», - деп,\nАтасы каарын салганда\n«Малыңды өзүң алгын», - деп,\nМалын таштап кетиптир,\nМуну менен Аргын кан\n\fБалалыктан кечиптир.\nАжыбай жалгыз, түркмөн көп,\nӨлбөгөн жерде калышып,\nАтасы менен ал чиркин\nТынбастан алты ай салышып,\nКаарды катуу баштаптыр,\nСан дүнүйө, түмөн мал\nАтасына таарынып,\nАрдыккан бойдон Ажыбай\nТалак кылып таштаптыр.\nБурулбастан Ажыбай\nМурадына жетиптир,\nБурулган бойдон жол жүрүп,\nАт аябай мол жүрүп,\nБагдатка кирип кетиптир.\nОн эки бирге кол берип,\nОн эшенден дуба окуп,\nКалыйпа барып кат алып,\nЧоң эшенден бата алып,\nЗыярат кылып чоң жерге\nАтагын угам, Ажыбай\nЗайыппуруш атанып,\nАрсланым Манас, кабылан,\nАйтканым жакшы угуңуз,\nАжыбай чоро кылыңыз!\nАжыбай күтүп алсаңыз,\nЧалгынга салса жерчиңиз,\nАрага жүрсө элчиңиз.\nКыялын тапсаң Ажыбай -"
  },
  {
    "id": "1017",
    "text": "Ажыбай күтүп алсаңыз,\nЧалгынга салса жерчиңиз,\nАрага жүрсө элчиңиз.\nКыялын тапсаң Ажыбай -\nМаңдайга бүткөн базарың,\nКыйкырган жоого агытсаң -\nАшкере кумар жазарың.\nКүрөң ат менен күүлөнүп,\nАтасына сүйлөнүп,\nАч арсландай чамынып\nАтасына таарынып,\nКазына толгон сары алтын\nЧачып чыкты, - деп уктум,\nАтасына таарынып,\nӨзүңдөй мыкты шер издеп,\nКачып чыкты, - деп уктум,\nӨндүрлүү кайкаң жер таппай,\n\fӨпкөлөп чыкты, - деп уктум.\nӨзүңдөй болгон эр таппай,\nКароолдуу кайкаң кыр таппай,\nКармалашып жүрүүгө\nКак өзүңдөй чың таппай.\nКүтүп алсаң Ажыбай -\nСөзү ширин, сөзү бал,\nАдамдан чыкпайт андай жан.\nӨлүмдөн кайта кайтпаган,\nӨткүр туулган эр ошол,\nАжалдан кайта тартпаган,\nАртык туулган шер ошол,\nТуурдугуң май кылат,\nТушугар болсоң Ажыбай\nТуш-туш жакка кан кылат.\n(Боз баланын теңизи,\nАбаң Бакай эгизи.)\nБалам, мен жердин түбү Желпиниш,\nШамалдуу жайга конгомун,\nАртыкча Манас, Ажыбай\nЭкөөңө кумар болгомун."
  },
  {
    "id": "1018",
    "text": "Шамалдуу жайга конгомун,\nАртыкча Манас, Ажыбай\nЭкөөңө кумар болгомун.\nКаттоочудан кеп уктум,\nАргын кандын Ажыбай\nАт бороюн сыдырып,\nЖердин жүзүн кыдырып,\nЭр издеди, - деп уктум,\nАртыкча кумар жазычу\nШер издеди, - деп уктум.\nМындан ары бастырсак\nСары адырмак бел ошол,\nЗардал туулган Ажыбай\nКүтүп алчу эр ошол.\nКүтсөң Ажы эренди\nАрбагы артык жан болор,\nКырк чорого кан болор.\nЖомогу жанды жобонтор,\nЖоругу жанды кубантар.\nКүлкүсү күндү чыгарар,\nМуну күткөн менде кубанар.\nӨткүр да ошол, бел да ошол,\nКолуңа тийсе Ажыбай\nКозголтпой күтөр эр ошол.\n\fЖолукса жосун чечүүчү,\nЖосундуу башың өткүчө\nЖолдоштошуп кетүүчү,\nКараан да ошол, бел да ошол,\nКаралашар эл да ошол.\nАргын кандын артыгы,\nАтын койгон Ажыбай.\nАргын кандын Ажыбай\nАдамзатка кабылбайт,\nКызыр чалган береним,\nКызырдуу сенден башкага\nАл Ажыбай табылбайт.\nАжал орток, жан бирге,\nАжыбай жайы ушундай.\nБерен да ошол, бел да ошол,"
  },
  {
    "id": "1019",
    "text": "Ал Ажыбай табылбайт.\nАжал орток, жан бирге,\nАжыбай жайы ушундай.\nБерен да ошол, бел да ошол,\nБелиңе таңуу эр да ошол.\nЖоого кирсе - бүлдүргүч,\nӨрүүдө жатса - күлдүргүч.\nТынччылыкта жыйгандаш,\nАргын кандын Ажыбай\nӨлүп калсаң ыймандаш.\nЖосуну бөлөк Ажыңдын\nКайсы дартын айтайын,\nЖоого кирсе - айзалаш,\nЖортуулга чыкса - байдалаш.\nАкылы толук Ажыбай -\nАйзага камбыл ыктуу кул,\nАлмадай башка күн түшсө\nАлып чыгар мыктуу кул.\nӨбөк да ошол, бел да ошол,\nЖамгырдай жаап ок чыкса,\nЖаңжал болуп шок чыкса,\nТуу түбүнө былк этпей\nТуруп берчү эр ошол.\nМындан ары жол жүрүп,\nАркы-терки чалалы,\nАргын кандын Ажыбай\nАлда Таала буюрса,\nАжыбайды табалы,\nЭр Ажыбай көк жалды\nЭлчи кылып салалы.\nБерип, бербей коёрун\n\fАжыбайдан угалы.\nДеген сөзгө көнбөсө,\nАккелтени бербесе,\nАтышар жерге чыгалы.\nАккелтени бербесе,\nАтышты арбын салалы.\nАттын оозун буралы,\nАлты күн уруш кылалы.\nАтышты арбын салалы,"
  },
  {
    "id": "1020",
    "text": "Атышты арбын салалы.\nАттын оозун буралы,\nАлты күн уруш кылалы.\nАтышты арбын салалы,\nАккелте тартып алалы», -\nДеп, ошонтүп, Эр Бакай\nТуруп амаз окунуп,\nТулпарларды токунуп,\nКатуулашып канкорлор\nКаарданып жайланып,\nКынсыз кылыч байланып,\nЖай-жарак алып камынып,\nКабылан Бакай абаңа\nКайыптан акыл табылып.\nОмуроодо ок өтпөс,\nКары бою күрөөккө,\nОолугуп жүрдү көк жалың,\nАккелте алчу дүмөккө.\nАбаң Бакай курдашы,\nКанкор Манас көк жалдын\nА дүйнөлүк сырдашы.\nКөк тулпардай ат минип,\nКөк жал Бакай олуя\nБилимди билген алыстан,\nАбаң Бакай даанышман.\nАйкөл Манас бул экөө\nТозоңун чаңга буратып,\nТоодой эки тулпарды\nТоктондурбай чуратып,\nАдыр-адыр белди ашып,\nБудур ала чыбырды\nТаштап кетип баратат.\nАрслан эрдин алдында\nАрслан Бакай көк жалың\nАлбан түрдүү көп жолду\nБаштап кетип баратат.\nАстындагы тулпарлар\n\fКолтугунан суу чыгып,\nМурунунан буу чыгып,\nБаскан жери быркырап,\nМурундан чыккан тыноосу"
  },
  {
    "id": "1021",
    "text": "Колтугунан суу чыгып,\nМурунунан буу чыгып,\nБаскан жери быркырап,\nМурундан чыккан тыноосу\nКол ыштыктай буркурап,\nМаңкаңдатып бастырып,\nДөңкөңдөтө желдирип,\nТомуктай жерде тоо жок,\nТокумчалык коо жок,\nЭэн кара талаага\nЭми кирип барды эле.\nБашкача күлүк тулпарлар\nБаскан жери оюлуп,\nОкоро түйгөн ак тизгин\nАлаканда чоюлуп.\nЭэлендирип жулкунтуп,\nЭри өлгөндөй булкунтуп.\nУчкан куш менен жарышып,\nБилектей болгон ак чылбыр\nКолдорунда карышып,\nТалыкпаган тулпарлар\nТаманы жерде тарсылдап,\nКара болот ооздук\nКөмөкөйдө карсылдап,\nБаскан жери быркырап,\nЭтек-жеңдин баарысы\nАрт жагында дыркырап,\nКүдүр мойнок белди ашып,\nКүдүрөйгөн жер басып,\nАсылдар кайдан аянды,\nАк-Талааны таянды.\nТүгөнгөн чөл урчукка,\nДүмүрөйгөн тумшукка\nЖаңы келип жетти эле.\nИмерилген чөл басып,\nИйри-буйру суу кечип,\nБаданалар жаркылдап,\nКолтугунан аккан тер\nҮзөңгүдө шалпылдап,\nАз гана эмес жол жүрдү,\nАт аябай мол жүрдү."
  },
  {
    "id": "1022",
    "text": "Колтугунан аккан тер\nҮзөңгүдө шалпылдап,\nАз гана эмес жол жүрдү,\nАт аябай мол жүрдү.\nТаң жарылып дүмпөйүп,\n\fТаң кашкайып килтейип,\nӨөдөлөп таң бөлүнүп,\nЖерге жарык төгүлүп,\nКамыштын башы дыркырап,\nБалапан торгой чуркурап,\nЖерден мунар бөлүнүп,\nДүйнө жүзү ошондо\nАйнектей жарык көрүнүп.\nКөрүнгөнүн карасаң\nКарткүрөң сындуу ат минген,\nКара ок өтпөс тон кийген.\nОнжоңдотуп Күрөңдүн\nКыл куйругун чарт түйгөн,\nБетеге менен жылтыркан,\nАт борбуюн сыдырган,\nАаламдын баарысын\nУбара болуп кыдырган.\nАча сакал, кызыл жүз,\nЭңчегер бойлуу, кең далы,\nТуурасы кең, бото көз,\nТунук мүчө, татты сөз,\nЭрге ылайык кең далы\nАргын кандын Ажыбай\nАжыбайдын өзү экен,\nӨзү тургай Ажыңдын\nКараган кара көзү экен.\nЧалгын чалып, жер көрүп,\nУуга чыккан кези экен,\nЧөлдөн кулан кубалап,\nТүгөнбөгөн бир үлкөн\nЧууга кирген кези экен.\nБузулган Чамбыл ашыптыр,\nБурулбастан Букардын\nКүн чыгыш жагын басыптыр,\nЧөнөрдөн бөкөн кубалап,"
  },
  {
    "id": "1023",
    "text": "Бузулган Чамбыл ашыптыр,\nБурулбастан Букардын\nКүн чыгыш жагын басыптыр,\nЧөнөрдөн бөкөн кубалап,\nЧөөлүккөн жерге жыгыптыр.\nЧөлдөн кулан кубалап\nҮйүрү менен кармаптыр,\nАркар аңдып, кулан кууп,\nАңга кирип алыптыр,\nӨлгөнчө кумар кандырган,\nЧаңга кирип алыптыр.\n\fАдам уулу каттабас\nЖерге барып калыптыр,\nКанаттуу куш учкусуз\nЧөлгө барып калыптыр.\nКабарыңда бар болот\nАжыбайдын Күрөңү\nКуйругу саяң, жалы аз,\nКуланды кууса куткарбас,\nКуланды кууп союптур.\nАргын кандын Ажыбай\nКырк чамалуу куланды\nТалаага жыйып коюптур,\nНардай болгон Күрөңдү\nЧоң чынарга байлатып,\nКуландын казы, картасын\nЖан казанга кайнатып,\nАртык тулпар Күрөңдүн\nЭэрин алып жайдактап,\nОнжоңдогон каранды\nЧидер уруп баймактап,\nАргын кандын Ажыбай\nКыбыланы баштанып,\nКөк тердикти жазданып,\nАлп уйкуну салыптыр,\nКоңуругу таш жарып,\nКозголбой уктап калыптыр.\nСунган буту тартылбай,\nЖумган көзү ачылбай,\nСундуюп уктап калыптыр."
  },
  {
    "id": "1024",
    "text": "Козголбой уктап калыптыр.\nСунган буту тартылбай,\nЖумган көзү ачылбай,\nСундуюп уктап калыптыр.\nАжыбайдын өзү экен\nКараган кара көзү экен\nАлдам буйруп Ажыны\nАрслан Манас, Бакайга\nКезиктирер кези экен.\nАт арытып, эр карап,\nӨзүнө теңгел эр карап,\nОолугуп ошондо\nЧөлгө келген кези экен.\nКудай Таала буюрган\nЖерге келген кези экен.\nУйкуда жанды көргөндө\nКылычты колго алганы,\n\fЫзырканды канкор шер\nБашын кесип салганы.\nАрсландай көз жайнап,\nАнык душман экен, - деп,\nКан ичмеси чын кармап,\nКамынып Манас калганы,\nЖе эл экенин биле албай,\nЖе жоо экенин биле албай,\nАң-таң калып турганда\nАрслан Бакай бакырат:\n«Атыңдын оозун бура тур,\nАйкөл Манас кабылан,\nАлдыңкы жайга тура тур.\nАйтпадым беле мен бая,\nУкпадың беле сен бая,\nБайлоодогу күрөң ат\nКарткүрөңдөй мал экен,\nУктап жаткан ушу жан\nАжыбай өңдүү жан экен.\nАтыңдын оозун буруңуз,\nСабыр кылып туруңуз!\nСабырдын түбү сары алтын,\nСабырдуу киши өсүүчү,"
  },
  {
    "id": "1025",
    "text": "Атыңдын оозун буруңуз,\nСабыр кылып туруңуз!\nСабырдын түбү сары алтын,\nСабырдуу киши өсүүчү,\nСабырсыз киши тозуучу.\nЭптеп уккун сөзүмө,\nЭчен шер келет өзүңө.\nАлдыңдагы уктаган\nАжыбайдын өзү экен,\nАлдам буйруп бул жерге\nАйдап келген кези экен.\nАбийириң артык жабылат,\nКызыр чалган кырааным,\nКыйының Ажың табылат».\nАбаң Бакай муну айтып,\nКөк тулпарды бир салып,\nАжыбайлап үн салып\nКөк тулпар оозун бурду эле,\nКөк жал Бакай абакең\nАжыбайлап кыйкырып,\nМаңдайында турду эле.\nАргын кандын Ажыбай\nУйкудан турду ойгонуп,\n\fОң жагына толгонуп,\nАшып-шашып жүгүрүп,\nАрсландай болуп түйүлүп,\nКол куушуруп Бакайга\nКоңгурап салам айтты эми.\nТулпар оозун бурганы,\nТуйгун Бакай абакең\nАлигин алып турганы.\nЭр Ажыбай муну айтат\nАдам билбес шумду айтат:\n«Бусурман болсоң, эки шер,\nСалоодон салам алеким!\nЖолдош кылып алып кет.\nКапыр болсоң, эки шер,\nКурмандыкка чалып кет.\nАстымдагы Карткүрөң\nОлжо кылып алып кет."
  },
  {
    "id": "1026",
    "text": "Капыр болсоң, эки шер,\nКурмандыкка чалып кет.\nАстымдагы Карткүрөң\nОлжо кылып алып кет.\nКапысынан чыгарып,\nКапа болуп турамын.\nКагыша турган чаркым жок,\nКандай арга кыламын.\nАтка минип, айза алсам,\nЖаныма кылыч байлансам,\nМен да сиздей эр элем,\nБалакет кайда дээр элем,\nКезиккенди жээр элем.\nМен жеримде жатканда\nЖакыптын уулу Манаска\nЧоро болсом дээр элем.\nЧамбылды жердеп көп жүрдүм,\nБайдын уулу Бакайга\nБаш күнүнөн тилегим -\nДос болушсам, - деп жүрдүм,\nАл экөөнү табалбай,\nБаатырлыгым башкача\nОзгон эрдин биримин.\nКумар болуп эки эрди,\nТалак кылып элимди,\nТозгон эрдин биримин.\nКуу талаадан кулан кууп,\nКеткен эрдин биримин.\nЖалаң кылыч байланып,\n\fЖердин жүзүн айланып,\nКулак угуп, көз көрбөйт.\nКачан жетем Таласка,\nАкыреттик дос болуп,\nКачан жетем Манаска?\nБаштагандын биримин,\nБакай кан кирип түшүмө,\nӨз элимди талаага\nТаштагандын биримин.\nЭгизим жок, каным жок,\nЭрендердин баары жок,"
  },
  {
    "id": "1027",
    "text": "Өз элимди талаага\nТаштагандын биримин.\nЭгизим жок, каным жок,\nЭрендердин баары жок,\nКулак угуп, көз көргөн\nКанча жерди кыдырдым,\nУшундай экен дүйнө шок!\nБакай, Манас - деп жүрүп,\nТемир аркан кыпкызыл\nТорго түшүп отурам,\nАтым арык, өзүм жөө,\nКолго түшүп отурам.\nКөөнүң тирүү коюңуз,\nКүрөң атка кызыксаң,\nУшу жерде союңуз.\nМенин айламды таап берүүчү,\nАйгайды арбын салуучу,\nАжыратып алуучу,\nАйкөл Манас дагы жок.\nБүгүн көргөн эртең жок,\nКайран жанга күч келсе,\nУшундай экен дүйнө шок.\nКанат чарчап, из чалып,\nЖарап келген эр элем,\nАйкөл Бакай, Манасты\nКарап келген эр элем.\nБелеси бийик белди издеп,\nМендеден кыйын эрди издеп,\nКумар болуп кутуруп,\nКуу талаада жолуктум\nБаатырлар, сизге тутулуп.\nМен жеримде турганда\nАжыбай артык оёнмун,\nЭрен карап тутулган,\nБүгүнкү күндө мен өзүм\n\fКолго түшкөн коёнмун.\nБүгүн курдаштарга жете албай,\nКуруп турган чагыммын.\nЖер дүйнөнү басыпмын,\nМанас менен Бакайга"
  },
  {
    "id": "1028",
    "text": "Бүгүн курдаштарга жете албай,\nКуруп турган чагыммын.\nЖер дүйнөнү басыпмын,\nМанас менен Бакайга\nБыйыл жыл абдан ашыкмын.\nТулпар элем жал кетип,\nАрык болгон кезегим,\nТуйгундарды табалбай\nКарып болгон кезегим.\nМен Чамбылда жатканда\nЖаяны кесип жечү элем,\nКабылан Манас, зор Бакай\nЭкөөнө барып кошулсам -\nКаңгайды бузам дечү элем.\nКызыл айза Зулпукор\nКөөлөшөрмүн дечү элем,\nКыраандарга жолуксам\nКылым менен мен өзүм,\nЖөөлөшөрмүн дечү элем.\nКарааным жок, белим жок,\nӨзүмө катар теңим жок,\nИздеген эки эрим жок».\nАрманын айтып ошондо\nАжыбай кепти салганы,\nАжыбай кебин укканда,\nЭки кан аттан ошондо\nДардайып түшүп калганы,\nЭр Ажыбай жүгүрүп,\nЭкөөнүн атын алганы.\nЧылбырдан алып, ат байлап,\nШамдагайы башкача\nШапа-шупа бат байлап,\nКайра тартып жүгүрүп,\nКан Манаска барганы.\nБадана тону жаркылдап,\nБала куштай баркылдап,\nБаатыр Бакай ошондо\nБашкача кептен салганы:\n«Оо, ботом, ат бороюн сыдырган,"
  },
  {
    "id": "1029",
    "text": "Бала куштай баркылдап,\nБаатыр Бакай ошондо\nБашкача кептен салганы:\n«Оо, ботом, ат бороюн сыдырган,\nЖер жүзүнүн баарысын\nУбара болуп кыдырган,\n\fКөрбөсөм да, билбесем,\nАргын кандын баласы\nАжыбай төрө эсенби?\nБотом, жоктогон жогуң табылган,\nЖолоочуң жолдон кабылган.\nБиз да сени таба албай,\nУбара болдук каркыбар.\nКабыландын болжошу,\nКанкор шердин жолдошу.\nАжыбай, Бакай - эки кан\nЭкөөбүздүн атыбыз,\nМинерге алтын тагыбыз,\nАчылган экен багыбыз.\nТаң аткыча сүйлөшсөк\nТүгөнбөйт экен кебибиз,\nАлтайда жүрүп туулган,\nОн экиге келгенде\nОрдолуу журтка кол салган,\nОрдосун бузуп олжо алган,\nТигине Манас шериңиз! -\nАты Манас, арслан шер\nКайыбынан кат алган,\nКанкор бурут атанып,\nКайнап жаткан Бээжиндин\nДаңзасына катталган».\nАргын кандын Ажыбай\nАрслан Манас канкорду\nАкылман Бакай абаңдан\nАбыдан угуп алганы.\nОртосунда экөөнүн\nДанакер болуп калганы.\nБакайдын кебин укканда\nАсмандагы жылдыздай"
  },
  {
    "id": "1030",
    "text": "Ортосунда экөөнүн\nДанакер болуп калганы.\nБакайдын кебин укканда\nАсмандагы жылдыздай\nКозголушту үч ойрон,\nА дүйнөлүк ошондо\nДос болушту үч ойрон.\nКол кармашып көрүшүп,\nКучакташып, өбүшүп,\nОн эки мүчө, кырк тамыр\nБирөө калбай козголуп,\nКыяматтык эрендер\nКучакташып дос болуп,\n\fАдырдагы тумандай\nБоз болушуп калды эле.\nАй-талаадан кезигип,\nДос болушуп калды эле.\nАк бөкөндүн кылындай,\nСуурулушуп турушту.\nАк буудайдын унундай\nЖуурулушуп турушту.\nКучакташып дос болуп,\nАдырдагы булактай\nЖошулушуп калды эми.\nКысыр калган куландан\nТөрттөн, бештен союшуп,\nЖан казандан артканын\nШишкебек сая коюшуп,\nАлптык жайы ушундай\nЧала тоют болушуп,\nКол кармаша калышып,\nБарбалаңдап көк жалдар\nУбада кыла салышып,\nКол кармашып, кеп айтып,\nУбаданы бек айтып:\n«Капырга казат баштасак,\nБирибизди бирибиз\nКараан болбой таштасак -\nКудайлашкан ант урсун,\nКурга түйгөн кат урсун,\nАккелтенин огу урсун,"
  },
  {
    "id": "1031",
    "text": "Караан болбой таштасак -\nКудайлашкан ант урсун,\nКурга түйгөн кат урсун,\nАккелтенин огу урсун,\nКөк милтенин чогу урсун!\nАкылдан кайта тартканды,\nУбададан кайтканды\nТөшү түктүү жер урсун,\nТөбөсү ачык көк урсун!\nАлда салса буйрукту\nТөбөгө келсе көрөлү,\nБирөөбүз кокус окко учсак\nБаарыбыз катар өлөлү!\nАйзаны бирге боолайлы,\nАтышты бирге жоолайлы,\nЧалгынды бирге чалалы,\nЧатакты бирге салалы.\nКоюбуз болсун короолош,\n\fАшыбыз болсун жороолош,\nТапкандар болсун жыйгандаш,\nӨлгөн жан болсун ыймандаш.\nЖылгындуу Кең-Кол, кең Талас\nЖер соорусун жайлайлы,\nКагыштан кайра тартпаган\nКабылан, шерден камдайлы.\nАт семирип ык болсун,\nЖыйылган көк жал кырк болсун.\nЖердейли чалкар өзөндү,\nЖыялык канга тойгус көсөмдү.\nАлалык айзакерден ыктууну,\nЖыялык ааламды бузар мыктууну.\nОшо күтүп эр жыйсак,\nКөй кашканы тең жыйсак,\nКылыч сууруп кындатып,\nЖүрөктүүсүн эрлерин,\nОлуязаада эр эле\nБакай канга сындатып,"
  },
  {
    "id": "1032",
    "text": "Кылыч сууруп кындатып,\nЖүрөктүүсүн эрлерин,\nОлуязаада эр эле\nБакай канга сындатып,\nКырк кыраандын ичинде\n«Жоо» - десе көөнү айныган,\nКоркоктору болбосун.\nАтты кармап мине албай,\nАнтаңдап шашып чураган\nЧоркоктору болбосун.\nБейпайлуу жаман жоо чыкса,\nКача баштап калайман\nБаштачудан болбосун.\nКалың элди кокустан\nКачып алып ошондо\nТаштачудан болбосун.\nКачырса жоону койбосун,\nКырк кыраандын ичинде\nЖуртту бузгуч, эң жаман\nДүмпөкү адам болбосун!»\nАк буудай нанын чайнашып,\nАй-талаада эрендер\nКелеме шарып кармашып,\nБычакты кындан алышып,\nЧыбык кырка салышып:\n«Убада ушу болсун!» - деп,\nКолдорун канга малышып,\n\fАй-талаада кеп салган\nАрслан Манас көрдүңбү!\nАрслан Манас жакшысы,\nБайдын уулу Бакай кан,\nАргын кандын Ажыбай,\nЖаңы көзгө көрүнгөн\nКырк чоронун башчысы\nОозунан алтын сөзү шартылдап,\nОёнуң Бакай кеп баштап,\nАкырын айтып, бек таштап,\nБир ооз кеби - миң дилде,\nБилимдүү Бакай шер ошол,"
  },
  {
    "id": "1033",
    "text": "Акырын айтып, бек таштап,\nБир ооз кеби - миң дилде,\nБилимдүү Бакай шер ошол,\nАжыбайга карата\nАйкөл абаң Бакайдын\nАйтып турган кеби ошол:\n«Кечээги өткөн жайында\nАжыбай балам, угуп тур,\nКулан карап, бөкөн кууп,\nСалбырын кылып кеткемин.\nКанкор эрге ылайык,\nЖандуу мылтык Аккелте\nКарагайдын ичине\nСалыкка таштап өткөмүн.\nКайра айланып келгиче\nТүбүмө чогуу жетиптир,\nОшону уурдап кетиптир.\nОрдолуу калаа, - деп угам.\nЭсил кандын Аккелте\nЭптеп сурап алалык.\nБерип салса келтени\nЫракматты айталы,\nЖамандашпай кайталы.\nДеген сөзгө көнбөсө,\nАккелтени бербесе,\nАлдай-соолай баралы,\nБерип салса келтени\nЖамандашпай калалы!»\nМанас менен Ажыбай:\n«Баатыр аба, макул, - деп,\nЖөн өзүңө бербестин\nЖети атасы капыр», - деп,\nАстыга баштап жол жүрүп,\n\fАт аябай мол жүрүп,\nҮзгүлтүк талаа урчукка,\nКарагайлуу тумшукка\nЖетип барып турду эле,\nЖетигиң Бакай кабылан\nЖетик кептен кылды эле:\n«Жатагым бирге түндөшүм,"
  },
  {
    "id": "1034",
    "text": "Жетип барып турду эле,\nЖетигиң Бакай кабылан\nЖетик кептен кылды эле:\n«Жатагым бирге түндөшүм,\nАтагың журтка угулган\nАй, Ажыбай, тилмечим!\nОлуя чалыш карыя,\nОйрон Бакай мен элем.\nСундурган айза сулуусу,\nОтуз беште жашым бар\nБөлөгүңдөн улуусу.\nКарткүрөң, тандап атты ал,\nКанкор Манас, Бакайдан\nАлакандай катты ал.\nОрдолуу журттун айылына\nАккелте сурап барып кел!\nКудай үчүн, биз үчүн\nАжал жетсе өлүп кел!\nШирин кептен салып кел,\nТаалайга бүткөн курч эле,\nАккелтени алып кел!\nЭчен эшик, дарбаза\nАбайлап баарын билип кел,\nАккелте бер, - деп, сөз салып,\nАрбындап кебиң чайкап кел,\nАчык менен тешигин\nАбыдан билип, байкап кел!\nАскери канча колун айт,\nАккелтени бербесе,\nАзыр жетип, жообун айт!\nСаламат барып, сак келгин».\nЭлчиге өлүм жок болот,\nСагындырбай бат келгин.\nЖетимиш бурку тил билген,\nЖетигим, сени кааладык,\nТартынбагын бул иштен.\nБел байлаган кара кыр\nБел экен, - деп жибердик,"
  },
  {
    "id": "1035",
    "text": "Жетигим, сени кааладык,\nТартынбагын бул иштен.\nБел байлаган кара кыр\nБел экен, - деп жибердик,\nИчип канга тойбогон\n\fШер экен, - деп жибердик.\nКадырлап уктук сөзүңдү,\nКан Ажыбай, эгизим,\nКаалап калдык өзүңдү.\nКымбат экен Аккелте,\nКыйындап сурап алып кел.\nАйтканыңа көнбөсө,\nАккелтени бербесе,\nАлданын жазган буйругун\nТөбөгө салса көрүп кел,\nКордук кылса кокустан,\nТирүү калбай өлүп кел!\nКарагай, токой-чер болор,\nЖалгыз жолду сүзүп бар,\nАкыры өлүм болдум, - деп,\nЖаныңдан үмүт үзүп бар.\nКүн белгиси - эки күн,\nЭки күндөн сен калсаң,\nАжыбай өлгөн экен, - деп,\nТүз кирип айза сунабыз,\nТүйшүктү түздөп кылабыз.\nДүпүлдөшүп урушуп,\nКырылышып кайтабыз,\nАжыбай, сенин артыңдан\nАрслан Бакай, кан Манас\nӨлүм болуп тартабыз!\nАйкырып айза сунушуп,\nЖекеге чыгып урушуп,\nМаңдай-тескей турушуп,\nМылтык атып, жаа тартып,\nБылчылдашып, урушуп,\nОозу түктүү эл менен\nОрой согуш салабыз,\nАжыбайым, сен үчүн"
  },
  {
    "id": "1036",
    "text": "Былчылдашып, урушуп,\nОозу түктүү эл менен\nОрой согуш салабыз,\nАжыбайым, сен үчүн\nТүгөнүшүп калабыз!\nСалыкка калган атагы,\nОңой эмес бул жумуш\nАккелтенин чатагы.\nАккелтени албасак,\nКулжуңдашып калбасак\nТуубай-туна чөгөлү,\nАккелтенин айынан\n\fАлышып жатып өлөлү,\nКутуруп турган эл окшойт,\nКулжуңдашып көрөлү!\nСыягы башка, заары күч,\nСалыкка койгон жеримден\nУурдап алды быйыл күз.\nАккелтени бербесе\nӨлдүк - деп, жандан күдөр үз!\nЖандуу мылтык Аккелте\nАлбай кантип тынабыз?\nӨткөн иштин жайынан,\nАккелтенин айынан,\nАябаган кыргынды\nСалбай кантип тынабыз?\nАккелте жайы ушундай,\nКурама болот курч эле,\nКутурган жоого сундурса\nБузуп берер мүлк эле.\nАшкере болот Алмабаш\nЫраакы, жуук ылгабас,\nАлтымыш күнгө бузулбас,\nАсынып жүрсө курч эле,\nТабылбай турган мүлк эле.\nКымбат баа мунум бар,\nАйтып берсем Аккелте\nКылымдуу малдын куну бар.\nБереним, Ажым, угуп ал!\nАйдадык жанды артынан,\nАзыр кыргын бололу,"
  },
  {
    "id": "1037",
    "text": "Кылымдуу малдын куну бар.\nБереним, Ажым, угуп ал!\nАйдадык жанды артынан,\nАзыр кыргын бололу,\nАккелтенин дартынан.\nМилтеси жибек, боосу алтын\nМиң жыл болсок убара\nАккелтедей кабылбайт,\nАлты шердин кенжеси,\nАлданын сүйгөн мендеси\nАйкөл Манас төрөгө\nАзелде мындай табылбайт.\nАлып жүрсөң мүлк эле,\nАрслан Манас көк жалга\nЫлайыктуу курч эле.\nАккелте санап келгенде\nИчим күйүп, боорум чок,\n\fАрага барган Ажыбай,\nАрсландыгың билгизсең,\nАккелте колго тийгизсең,\nАбаң Бакай карынын\nАзыр өлсө арман жок!\nБерип салса окустан,\nКармата салса кокустан!\nАккелте жайын айтайын,\nАзгырып сенин өзүңдү\nБөлөк мылтык бербесин!\nМылтыгыңа мылтык, - деп,\nАлдап коюп кокустан\nТамга бутун артпасын,\nКерней күүсүн тартпасын.\nАккелтенин белгиси -\nОлоңдун бир жак четинде\nАныктап жазган каты бар,\nКатын окуп карасаң,\nКабылан Манас аты бар.\nБейлеп көрсөң Аккелте\nБээжинге татыр мүлк ошол,\nКаканчындын Бээжинди,"
  },
  {
    "id": "1038",
    "text": "Кабылан Манас аты бар.\nБейлеп көрсөң Аккелте\nБээжинге татыр мүлк ошол,\nКаканчындын Бээжинди,\nКайнап жаткан кытайга\nКалайман салчу курч ошол.\nАла албасаң жаман ат,\nАр белгиси ушундай\nАсыл, Ажы, көк жалым,\nАккелте сага аманат!\nКеп өлчөөсүн билерсиң,\nКежилдеше жүрөрсүң,\nСүйлөп берсе сөзү көп.\nБаатырлыгың маңдайга\nБаатыр Ажым, жыйнап бар,\nЖакшылыктуу сөз айтып,\nАккелтени сурап бар.\nОрдосуна кирип кел,\nОрчун кымбат Аккелте\nКайда экен, жайын билип кел.\nЧатакташпай, чырдашпай,\nАйткан сөздү уксун де,\nАккелтени бербесе\nАтышар жерге чыксын де,\n\fКаалап барган элчинин\nКадырдуу сөзүн уксун де,\nКадыр сөздү укпаса,\nКармашар жерге чыксын де!\nКатылса кудай коёбу,\nӨлүмдөн корккон оңобу,\nБылкылдабай бек сүйлө:\n«Аккелте бергин, - деп, сүйлө,\nАккелтени бербесең,\nАтыша турган жериңе\nАзыр чыккын», - деп, сүйлө!\nКоркуп кетсең жаман ат,\nБерен элең, Ажыбай,\nЖаздыгыңды ала жат!»\nБакай мунтип турганда,"
  },
  {
    "id": "1039",
    "text": "Коркуп кетсең жаман ат,\nБерен элең, Ажыбай,\nЖаздыгыңды ала жат!»\nБакай мунтип турганда,\nТаалайы артык, көк жал шер\nАйкөл Манас кабылан\nКолун кармап аркага,\nКозголбой турган курган эр\nОпол-тоодой барбайып,\nОнжоңдогон кула атка\nБасып барды дардайып.\nАккула аттын артынан,\nЭэринин соңунан,\nКөпчүгүнүн жонунан\nКайра байлап капшырган,\nКанжыгага тапшырган\nЧечип чыкты көк куржун,\nТүрү алтын саймалуу\nТүгөнгүрдүн бек куржун,\nКуржунду алса көп кыйын,\nЖибек менен чырмалткан,\nАкыйнек менен курдаткан,\nБула менен каптаткан,\nБулгаары менен чаптаткан,\nЭэсин таап берүүгө\nЭсил төрөң сактаткан,\nАлып чыкса беш буюм,\nБерен төрөң суурганда\nКөргөн адам таң калган.\nАсмандан түшкөн алты курч,\nАлдам берген артык курч -\n\fКылычтын кылды мыктысы,\nМанас алган Зулпукор,\nБакайга берди Ойкума,\nКайра байлап капшырды,\nКан Ажыбай беренге\nАч албарсты тапшырды.\nБерен Бакай, Ажыбай\nАманат кылып алсын, - деп,"
  },
  {
    "id": "1040",
    "text": "Кан Ажыбай беренге\nАч албарсты тапшырды.\nБерен Бакай, Ажыбай\nАманат кылып алсын, - деп,\nАйкашкан жоого киргенде\nКызылдай кыргын салсын, - деп,\nАжыбай, Бакай экөөңдү\nКелсе аманат берем, - деп,\nСилерди күтүп жүргөмүн.\nАйтканыңа көнөйүн,\nАжыбай, Бакай - эки кан,\nАманатың берейин.\nКыйкырып кындан чыгарса,\nКырк кишинин сүрү бар.\nКызырканып шилтесе,\nШилтегенде кан чыгат.\nКарап турган душмандын\nТиктеп туруп жан чыгат.\nКанга тоюп албаса,\nКатса кынга түк кирбейт,\nКыйкырып кындан чыгарса,\nКан ичпей куру түк жүрбөйт.\nАжыбай, Бакай - эки кан,\nАрнап бердим кылычты,\nЖолдош кылып алыңыз,\nКыйрашкан жоого эң керек,\nЖаныңдай кылып алыңыз.\nКыя тартып шилтесең,\nКубанчысын көрөрсүз,\nАйкырып тартсаң кынынан\nАманат жандын жолдошу.\nКурчтугу жанга билилүү,\nБашчысы Манас, Бакай, - деп,\nБул кылычтын бетинде\nАлтоонун аты чийилүү.\nШайман бошоп, ал кетип,\nКүч келгенде чыгаргын,\nКайманадан жоготсоң"
  },
  {
    "id": "1041",
    "text": "Алтоонун аты чийилүү.\nШайман бошоп, ал кетип,\nКүч келгенде чыгаргын,\nКайманадан жоготсоң\n\fКан Ажыбай, жаман ат,\nАсмандан түшкөн алты курч\nБирөөн бердим аманат!\nКайратты катуу салыңыз,\nКанкорум каалап берди, - деп,\nАманат кылып алыңыз.\nКармашкан жоого жолукса,\nКайратты кыйын салыңыз.\nКабылан Манас берди, - деп,\nКолуңдагы Ачалбарс\nМубарек кылып алыңыз.\nАккелте бер - деп айтыңыз,\nАсыл Ажы, көк жалым,\nАман-эсен кайтыңыз!»\nКарагайлуу тумшукта\nКан Бакай, Манас калды эми,\nЭр Ажыбай умтулуп,\nЭлчиге кетип калды эми.\nЖылкыдан тулпар Карткүрөң,\nКарткүрөң менен чуратып,\nТозоңун тоодой буратып,\nТүз талаада такылдап,\nОозун жайса жөн эле\nБулуттай болуп закымдап,\nКара туман шаарына,\nБарып жетти Ажыбай\nКан Керкенин шаарына,\nЖазы жаак, жалпак тил,\nЖаңылбаган чоң чечен,\nБарып жетти Ажыбай\nБаашалуу коргон тагына.\nАл Керкенин жанында\nБалбандары башкача,\nҮйдөй, тоодой күрсү алган\nБаатырлары бир канча."
  },
  {
    "id": "1042",
    "text": "Ал Керкенин жанында\nБалбандары башкача,\nҮйдөй, тоодой күрсү алган\nБаатырлары бир канча.\nЭшигинде сакчысы,\nКан алдында бакчысы,\nУлуктары, эрени -\nУшундай экен берени.\nБалбандыгы башкача,\nБаатырлардан бир канча.\nКан атагы бекери -\n\fЖанында сексен жөкөрү.\nБактысы менен таалайы\nЖөнөп турган кези экен,\nОң жагында кырк жөкөр,\nСол жагында кырк жөкөр,\nОоруп жаткан эмедей,\nОолжутуп Керкени\nЖөлөп турган кези экен.\nБалтачандар башкача,\nКылыччандар бир канча.\nАкырын айтып, бек таштап,\nАл Керкенин алдына\nКан Ажыбай кеп баштап:\n«Алдыңа келген элчибиз,\nАтак, жайды сурасаң -\nАаламды чалган жерчибиз.\nАт бороюн сыдырып,\nТөгөрөктүн төрт бурчун\nТөрт айлана кыдырып,\nУрунарга тоо таппай,\nКезген эрдин бирибиз.\nОк өтпөгөн тон кийип,\nОк жетпеген ат минип,\nЖерди жетик сыдырып,\nАаламдын баарын кыдырып,\nСүйлөп берсем сонун бар,\nКалдайган шаарың талоого,\nДаярдап койгон артымда\nСегиз сан кара колум бар."
  },
  {
    "id": "1043",
    "text": "Сүйлөп берсем сонун бар,\nКалдайган шаарың талоого,\nДаярдап койгон артымда\nСегиз сан кара колум бар.\nКол башчысы зор Манас\nАлтайда азып туулган,\nКаканчындын Чынмачын\nЧындап салган чуулган.\nБеттешкенди койбогон,\nИчип канга тойбогон,\nКан Манас, Бакай өзү бар,\nЭлчиге келген Ажыбай\nСизге айтуучу сөзү бар.\nЖер кыдырган элчиден,\nКарагай, талаа, керүүдөн,\nБаатыр, салыкка койгон жеринен\nДалай бүлүк салыпсыз,\n\fАккелте уурдап алыпсыз,\nАрбын чырга калыпсыз!\nЖер кыдырган балбаның -\nБакай кан көрүп калыптыр,\nБалбаның ачып алганын.\nЖаңжалдашпай, чырдашпай\nАккелтени бериңиз.\nДегениме көнбөсөң,\nАккелтени бербесең,\nЭлчиге мени жиберген\nКанкор Манас атагы,\nАаламга татыйт ко\nАккелтенин чатагы!\nАрага келген элчи элем,\nЫрдап берем ырымды,\nЖашырбай айтып берейин\nСага салар чырымды.\nДеген сөз ушу - көнүңүз,\nКан экениң чын болсо -\nАккелтени бериңиз.\nАйткан тилди алыңыз,\nАккелте бере салыңыз."
  },
  {
    "id": "1044",
    "text": "Кан экениң чын болсо -\nАккелтени бериңиз.\nАйткан тилди алыңыз,\nАккелте бере салыңыз.\nЖаңжалдашпай, чырдашпай\nАккелте бере салыңыз.\nЖоголуп кеткен келтенин\nЖоон билектей бурдурган\nАлтындан таккан боосу бар,\nЖоголуп кетсе ал келте\nУгуп тургун, сен Керке,\nАрылбас дүмөк доосу бар.\nАккелтенин артынан\nАйдап Манас кол алды,\nАзыркы күндө ал Манас\nАзыр сени сорууга\nАртыкча балбан мол алды.\nДеген сөзгө көнбөсөң,\nАккелтени бербесең,\nКол жүрүүчү жол даяр.\nБири миңге татыган\nСени байлап алчу чоң даяр.\nӨйүз-бүйүз турушат,\nАккелтенин айынан\n\fМылтык атып, жаа тартып,\nКарсылдашып урушат.\nӨлбөгөндөн калышат,\nАккелтени бербесең,\nАйткан сөзгө көнбөсөң,\nБылкылдак куурай бышкыча,\nМыйзамдын гүлү учкуча\nМыктап алты ай салышат.\nБалбандары башкача,\nОңой Манас эр эмес,\nБаатырлары бир канча,\nАдам билбес сөздүү бар,\nАл Манастын колунда\nМаңдайда жалгыз көздүү бар,\nКериги бар, били бар,\nКеришсең кырат таптакыр,"
  },
  {
    "id": "1045",
    "text": "Ал Манастын колунда\nМаңдайда жалгыз көздүү бар,\nКериги бар, били бар,\nКеришсең кырат таптакыр,\nБул сөзүмдү билип ал,\nЧылгый балаа - Манас кан,\nЧыдашып адам урушпайт!\nТүбүңө чогуу жетпесин,\nДегенине көнбөсөң,\nАккелтесин бербесең,\nТүз кылып кырып кетпесин!\nМанастын жайы ушундай,\nСуу ич десе, уу ичкен,\nБөрк ал десе, баш кескен\nАңкоолугу дагы бар,\nЧыр салганды өрттөгөн\nЧалпоолугу дагы бар.\nЖалынса жанды койбогон\nКапырлыгы дагы бар,\nИчип канга тойбогон\nБаатырлыгы дагы бар,\nАйзакерден абыдан\nАнткорлугу дагы бар,\nИчип канга тойбогон\nКанкорлугу дагы бар.\nЧабышсаң бүктөйт белиңди,\nКырып кетет элиңди,\nТалкан кылат жериңди,\nУшу сөзгө көнүңүз,\nАккелтени бериңиз!\n\fКечиктирсең окустан,\nСыягы бөлөк, заары күч\nСырттан Манас кабылан\nЖаңжал кылат кокустан!\nТөрө Манас айкырса\nТөбөңүздөн баспасын,\nТөрт түлүгүң чачпасын.\nКазынаң бузуп кирбесин,\nКайда менин келтем, - деп,\nКуйкаңды кармап тилбесин!"
  },
  {
    "id": "1046",
    "text": "Төрт түлүгүң чачпасын.\nКазынаң бузуп кирбесин,\nКайда менин келтем, - деп,\nКуйкаңды кармап тилбесин!\nАйткан сөзгө көнбөсөң,\nАккелтени бербесең,\nБербейм, - деп ачык кебиңди айт,\nБет алышар жериңди айт!\nАлышар алың жок болсо,\nАйткан сөзгө көнүңүз,\nЧатакташпай тим эле\nАккелтени бериңиз!»\nБул кабарды укканда\nШыбырашып сүйлөшүп,\nТегеренди телпеги,\nБирин бири чакырса\nУчуп-күйгөн элпеги.\nШыбыраша калышып,\nАдам бээлеп билгисиз,\nСырга кирип алыптыр.\nОн желдетин ээрчитип,\nУйгу-туйгу короктоп,\nУрушчудай сороктоп,\nЖай-жарагын шайлашып,\nЖалы узун, буту жоон\nБалбан атын камдашып,\nАйласын таппай алдырап,\nАскерине балдырап.\nАкыл ийлеп, ой ойлоп,\nӨз мылтыгын берчүдөй,\nАккелтеге бой-бойлоп,\nАң-таң калып алактап,\nАкыл ийлеп, ой ойлоп,\nАжыбайдын алдына\nКарчыгадай камынып,\nКайыптан акыл табылып,\n\fАжыбайга муну айтып,\nАдам билбес шумду айтып:\n«Айткан ачык сөзүңө\nАжыбайым, көнөлү,\nАртык мылтык Аккелте"
  },
  {
    "id": "1047",
    "text": "Адам билбес шумду айтып:\n«Айткан ачык сөзүңө\nАжыбайым, көнөлү,\nАртык мылтык Аккелте\nАзыр сизге берели!\nБул айтканың баары чын,\nДеген сөзүм дагы чын.\nАлтымыш төрө, жер ченчи\nБаргандыгы чын экен,\nСалыктан таап Аккелте\nАлгандыгы чын экен,\nАйыкпаган чоң доого\nКалгандыгы чын экен.\nАтууга ыктуу, чапса курч\nАртык экен Аккелте,\nАйтканыма көнүңүз,\nАккелтени берелик,\nБирок алты ай сүрүк бериңиз.\nАйткан сөздү алыңыз,\nАртык балбан, ары шер\nУбада байлоо болду, - деп,\nМанаска айта салыңыз.\nКүн убада, так алты ай,\nАлты айдан кийин кайрылып,\nАккелтени алыңыз,\nАл алты айдан кечиксе,\nОён Манас эр болуп,\nОлоңдоп кирип чабыңыз,\nОйрон кылып салыңыз.\nУбакыт болжол, бир алты ай,\nАлты айдан кийин болуңуз,\nАлты айдан кийин бербесек,\nУбадага көнбөсөк,\nАнан кийин соруңуз.\nДегениңе көнүүгө,\nБирөөнүн мүлкү Аккелте\nАзыр сизге берүүгө,\nКүн мезгили өтүптүр,\nЖер кыдырып, эл издеп,\nЖортормон алып кетиптир."
  },
  {
    "id": "1048",
    "text": "Азыр сизге берүүгө,\nКүн мезгили өтүптүр,\nЖер кыдырып, эл издеп,\nЖортормон алып кетиптир.\nАлты айлык азык мол алып,\n\fТүбүмө чогуу жетиптир,\nЖер ченчи алып кетиптир.\nАлты ай экен келери,\nАйтканына көнөлү,\nАккелтени берели.\nУбада кылдык туруңуз,\nАрага келген элчисиз,\nМанаска кабар кылыңыз.\nАлты айдан кийин сиз келип,\nАккелтени алыңыз,\nАлтынчы айдан кечиксе,\nБарабан кагып, кол жыйып,\nМанасты баштап жетиңиз,\nАаламды буй кылып,\nАнан кырып кетиңиз.\nУрушсак уят мунубуз,\nАлты ай күтүп туруңуз,\nУбада ушул, кеп ушул!»\nКерке кандын шаарынан\nАжыбай чыкты аттанып,\nАстындагы күрөңү,\nКерке бербей келтени,\nКемиген экен бул жолу,\nАжыбайдын тилеги.\nАртык тулпар Карткүрөң\nЖелгенине жел жетпейт,\nБасканына мал жетпейт.\nБаскан жери быркырайт.\nУчуучудай дыркырайт.\nТайгылбаган бийиктен,\nКанаты бар жаныбар\nЧуркашы күлүк кийиктен.\nАйта-буйта дегиче,\nАчып көздү-жумгуча,\nЖеликкен бойдон Ажыбай\nМанас, Бакай канына"
  },
  {
    "id": "1049",
    "text": "Айта-буйта дегиче,\nАчып көздү-жумгуча,\nЖеликкен бойдон Ажыбай\nМанас, Бакай канына\nЖелген бойдон келди эми.\nКөргөн менен укканын,\nТуйган менен билгенин,\nЭлчиликке киргенин,\nАжыбай айтып берди эле,\nАжыбайдын айтышын,\n\fКеркеге барып кайтышын\nБакай сындап көрдү эле.\n«Келтени бербей колуңа,\nКеп кылсаң укпай сөзүңдү,\nКелжиретип өзүңдү,\nСалган экен жолуңа.\nОңкогор мурун, чуңкур көз\nОңбогурдун өзү экен.\nАлдап-соолоп Ажыны\nЖолго салган кези экен.\nАккелтени бербеске\nЧырга айлантып этегин,\nЧылбыр чайноо кылыптыр.\nКермелетип кеп айтып,\nКеп эмизип ал чочко\nАлты айда келгин, - деп айтып,\nДоо эскирчү кеп кылып,\nБербей турган эп кылып,\nАлыс болжоп, күн байлап,\nКеркени кудай уруптур.\nКутурган экен ал чочко\nКутулар жайын кылыптыр.\nКүн мезгили алты ай, - деп,\nКутулар кептен салыптыр,\nАлты айга толук камынып,\nКутуруп жатып калыптыр,\nБергиси келбей келтени\nМээнеттүү чырга салыптыр.\nКанкор Манас, Ажыбай,"
  },
  {
    "id": "1050",
    "text": "Кутуруп жатып калыптыр,\nБергиси келбей келтени\nМээнеттүү чырга салыптыр.\nКанкор Манас, Ажыбай,\nКамдангыла, балалар!\nАйза кармап, топ бузуп,\nАтышты арбын салалы,\nКаптап жатып калалы!\nКарама-каршы турушуп,\nМылтык атып, жаа тартып,\nКарсылдашып урушуп,\nТөрөсүн союп, топ бузуп,\nБир беттешип, окко учуп,\nБербегенин көрөлү,\nБет алышып өлөлү.\nКыргынды кызык салалы,\nКызыталак чочкодон\n\fАккелте тартып алалы.\nМындан кийин кулагы\nУкпагандай кылалы,\nЖер кыдырып, суу өлчөп,\nЧыкпагыдай кылалы.\nЖерине тулпар ойнотуп,\nЖеткен жерин сойлотуп,\nТөрөлөрүн камайлы,\nТөрүнө камап сабайлы!»\nБакай тилин укканда\nАжыбай, Бакай шайланып,\nКынсыз кылыч байланып,\nТилин угуп Бакайдын\nЭки эрен чуркап түйүлүп,\nЭнтелеңдеп эки эрен\nОк өтпөстү кийинип,\nКеректүү Бакай карыя\n«Таң кашкайып сүрсүн, - деп,\nЖерге жарык тийсин», - деп,\nЭр Манаска муну айтып,\nБаатыр Бакай турду эле.\nКарагайлуу талаанын\nКуюлган ары бетинде,"
  },
  {
    "id": "1051",
    "text": "Эр Манаска муну айтып,\nБаатыр Бакай турду эле.\nКарагайлуу талаанын\nКуюлган ары бетинде,\nТомуктай болгон тоо жок,\nТокумчалык коо жок,\nБуурсун тийген чийин жок,\nСуур чукуган ийин жок,\nАйдай сары талаанын\nАры жагы четинде\nДүмпүйгөн караан көрүнөт,\nАл караанды көргөндө\nАрслан Бакай абаңдын\nКөңүлү жаман бөлүнөт.\nЭэр белдей белеске\nЭрен Бакай абаңыз\nСалып чыгып барды эле.\nЭки жакты караса,\nЭл аманын кааласа,\nАжыбай элчи барганда\nЧындап белин курчанып,\nЧылгый ичи өрт жанып,\nЧын балакет ал чочко\n\fЧын акылын тааптыр.\n«Ботом, канкор Манас шер келсе,\nАйтылуу Бакай дөө келсе,\nБашында жалгыз көзү бар\nАлп, дөөлөрү тең келсе,\nКазынам бузуп өтөбү?\nЧабыша кетсек кокустан\nТүпкө чогуу жетеби?» -\nДеп, ошонтүп, Керке кан\nКаарданып бакырып,\nЖер ченчисин чакырып,\nЗордуктап алып кетерин,\nТүбүнө чогуу жетерин\nКөз ачыктай билиптир.\nАмалы кыйын, заары күч\nБалааны Бакай саларын\nБашында эле билиптир."
  },
  {
    "id": "1052",
    "text": "Көз ачыктай билиптир.\nАмалы кыйын, заары күч\nБалааны Бакай саларын\nБашында эле билиптир.\nАдегенде көнүптүр,\nАлтымыш ченчи, кырк төрө\nАлты ай алып кеткин, - деп,\nМурадыңа жеткин, - деп,\nАккелтени бериптир.\nБуйрук алып канынан,\nАны укканда кырк төрө\nЧыккан экен шаарынан.\nБорумун байкап отурса -\nКулундуу бээсин минишип,\nСары тонун салынып,\nСалмакташып баарысы\nТегиз жайдак жүрүшүп,\nАйбанатын токмоктоп,\nЖок эмеге үйрөтүп,\nАттарынын мойнуна\nАрабасын сүйрөтүп,\nКараанын көрүп алардын,\nКабылан Бакай кырааның\nАрабча тил окуп,\nКүндүн көзүн байлаптыр,\n(Өзү жайчы, өткүр шер,\nӨлчөсөң Бакай мындай эр).\nКүндүзү бүркөк, түнү ачык,\nКүндүн куюн бузултуп,\n\fКарагайдын үстүнө\nКара булут тундуруп,\nЖер ченчинин үстүнө\nАлты сай мөндүр куйдуруп,\nКолоттон туман табылып,\nАсмандан булут жабылып,\nКара булут асмандан\nКазыр чыкты дүрүлдөп,\nТөбөсүнөн жети сай мөндүр күрүлдөп,\nЧөп айрылып кыбырлап,"
  },
  {
    "id": "1053",
    "text": "Кара булут асмандан\nКазыр чыкты дүрүлдөп,\nТөбөсүнөн жети сай мөндүр күрүлдөп,\nЧөп айрылып кыбырлап,\nТуш-туштан ала канчык шыбыргак.\nКолот чуңкур аң болуп,\nАлтымыш ченчи, кырк төрө\nБир карарга зар болуп,\nБулуттун баары быркырап,\nТуш-туштан муздак шамал зыркырап,\nЖерден кара буу чыгып буркурап,\nЖети күнгө толгондо\nАсмандан булут чачылып,\nКудайдын күнү жарык ачылып,\nЧогулушуп турганда\nКөк тулпар санга бир салып,\nКөк айзаны колго алып,\nАндай-мындай дегиче,\nАчып көздү-жумгуча\nКыргынды кызык баштады,\nКылайтып бирин соо койбой,\nКылычтап кырып таштады.\nКеректүү Бакай олуя\nДегенине көндү эми.\nОйногондо Очогор,\nЧындаганда Койчагыр -\nАшагандан-машаган,\nАйкөл Манас өзүнө\nЫлайыктап жасаган.\nКыраандарын кыйратып,\nКыраан Бакай көк жалың\nЧенчиден тартып келди эми,\nКанкор шерге Аккелте\nТартуу кылып берди эми.\n«Кызыр чалган башыңа,\nКыйындын баары табылат.\n\fБаатырдырсың, шердирсиң,\nТаалайың артык жаралган"
  },
  {
    "id": "1054",
    "text": "«Кызыр чалган башыңа,\nКыйындын баары табылат.\n\fБаатырдырсың, шердирсиң,\nТаалайың артык жаралган\nБактың артык эрдирсиң.\nЖана айтам, жана сөз,\nЖана сенин багыңа,\nЖана кыраан келет кез!\nКечээ, атышты арбын салганда,\nАккелте тартып алганда,\nКайраттуу тийди, эр тийди,\nБереним, сенин багыңа\nЭки кыраан тең тийди.\nСурасаң таап билерсиң,\nКамдады Бакай эрди, - деп,\nКасиеттүү көк жалым,\nЫраазы болуп жүрөрсүң.\nАртык шайыр эки жан,\nАртыкча өзү бусурман,\nӨзү ыслам дининде,\nӨзүңө мураа зилинде.\nБирөөнүн жайын айтайын,\nЫрдап турчу ырчы экен,\nБир өзүңө кут экен.\nКүтсөң жоро тең экен,\nСыягы бөлөк, заары күч,\nӨзүңө тете эр экен.\nЭрендерди, шерлерди\nАлда Таала кудурет\nӨзүңө берер кези экен.\nКуптап уксаң сөзүмдү,\nКелгендердин баарысы\nМураа болор өзүңө.\nАтышкандан чабышып,\nАлтайга кызык кылдырдың,\nЖыйып алган кырк курбуң,\nЭсенкандын балбаны\nЧоң Жолойго кырдырдың.\nӨткөрө жалгыз болдум, - деп,"
  },
  {
    "id": "1055",
    "text": "Жыйып алган кырк курбуң,\nЭсенкандын балбаны\nЧоң Жолойго кырдырдың.\nӨткөрө жалгыз болдум, - деп,\nКапа болуп сабылдың,\nӨзүң теңгел эрендер,\nАаламды буй кылган,\nАябаган берендер\nКызыр чалган башыңа\n\fЖолдош болуп табылды.\nАлтайда жалгыз туулуп,\nБир Алданын кылганы,\nЖалгызмын, - деп өкүнбө,\nСексен төрт болот тууганың,\nТөгөрөктүн төрт бурчун\nЧапчышсаң каран кыласың.\nАлышканды соросуң,\nАртык башың барында\nАаламдын каны болосуң».\nКан Бакай сөзүн кылгыча,\nАйтып оозун жыйгыча,\nАндай-мындай дегиче,\nАчып көздү-жумгуча\nАргын кандын Ажыбай\nАлып келди эки жан.\nОрто бойлуу, кең далы,\nОйротту бузар эр экен,\nЧоролукка Ажыбай\nЭки жанды тең коштоп,\nАлып келген кези экен.\nАргын кандын Ажыбай\nТизеси жерге бүгүлүп,\nКарткүрөңдүн үстүнөн\nУчуп түштү жүгүрүп,\nКан Манастын алдына\nСалам айтып бүгүлүп:\n«Манастырсың, шердирсиң,\nКызыр чалган кырааным,\nБаарыга ата сендирсиң.\nКайыбынан кабылды,\nКаймана сары талаадан"
  },
  {
    "id": "1056",
    "text": "Кызыр чалган кырааным,\nБаарыга ата сендирсиң.\nКайыбынан кабылды,\nКаймана сары талаадан\nСизге жороо болууга,\nЭки берен табылды.\nАйзакерден ыктуудан,\nКыйкырган жоого кол салсаң\nӨзүң менен бир өлчү\nАябаган мыктуудан.\nАбийириң күлдөй жабылды,\nАрсланым, сенин багыңа\nЭки арслан табылды.\nЭки бала мен таптым,\n\fБелек да экен, шер да экен,\nБереним, сенин багыңа\nБек жолдош болор эр да экен.\nЧолпон менен үркөрдөй,\nБолжоштук жайы көрүнөт,\nӨлүм орток жан бирге\nЖолдоштук жайы көрүнөт.\nОрдо күтүп, үй күтүп,\nКоно турган эр экен,\nАрсланым, сага чын жолдош\nБоло турган эр экен.\nБалбандыгы башкача -\nЭки азамат мен таптым,\nАаламды бузар көйкашка.\nЧоро деген чогоол сөз,\nЖоро кылып алыңыз,\nЖолукканды кыйратып,\nЭми кырып салыңыз.\nЭрмек да экен, шер да экен,\nЭң кумарың жазуучу\nТабылбай турган шер да экен.\nТаалайы артык башыңа\nКайыбынан кабылат,\nЖок жерден эрен табылат,\nЖолдош да ошол, бел да ошол,"
  },
  {
    "id": "1057",
    "text": "Таалайы артык башыңа\nКайыбынан кабылат,\nЖок жерден эрен табылат,\nЖолдош да ошол, бел да ошол,\nЖоругуң табар эр да ошол.\nКызматы кыба кандырат,\nКүтүп алсаң экөөнү\nЖоругу жанды жоотот.\nАдал бейил, ак кызмат\nКыла турган эр экен,\nКалайман салган чоң чатак\nКан төгүлгөн чоң кыргын,\nКатуу болуп кыйраса -\nТуу түбүнө былк этпей\nТура турган эр экен,\nТуйгун көк жал, өзүңө\nЖолдош болчу эме экен.\nАртыгы анык сынаакы,\nЭкөөнү чоро кылсаңыз\nӨзүнө тете мураапы».\nАжыбай айтып мындай кеп,\n\fОозун жыйып алгыча\nКөрсө көңүл бөлүнүп,\nКөк жал шердин өзүнө\nЭки арслан көрүнүп,\nБирөө - үзүктөй калпак эр Шууту,\nАдамзаттын туйгуну,\nАта жайын сурасаң,\nАнглия кан уулу:\n«Түшүмдө көрүп Манасты\nКумар болдум өзүңө,\nЫраазы болуп сөзүңө,\nКумарыма чыдабай,\nОруска кирдим оолугуп,\nОйронум, сенин өзүңө,\nБүгүн келдим жолугуп,\nАйылымдан бездим адашып,\nАрслан, шер - деп, көп угуп,\nАтайы келдим жанашып.\nАра буйткал талаада"
  },
  {
    "id": "1058",
    "text": "Айылымдан бездим адашып,\nАрслан, шер - деп, көп угуп,\nАтайы келдим жанашып.\nАра буйткал талаада\nАлты жыл анда жүргөмүн,\nТүшүмдө көрүп мен сени\nКумар болуп билгемин» -\nЭр Шууту айтып мындай кеп,\nКөк жалдын тийди колуна.\nБирөө - Ырамандын Ырчы уулу,\nЫчкыры түпөк кырк муундуу,\nТебетейи чоктуу кул,\nАйтар оозу шоктуу кул.\nӨзү жаштоо жашында,\nКыйын мүшкүл иш түшсө\nКыраан Манас кашында,\nЫрдап берет башында.\nБоз баланын баттуусу,\nЫрамандын Ырчы уулу\nКыйласынын мыктуусу.\nКыйшык-кыя сөз болсо\nКылт дедирбей билчүсү,\nБашка мүшкүл иш түшсө,\nӨлгөн адам болбосо,\nТири адам күлчүсү.\nБолор иштин дайыны,\nБоз баланын шайыры,\n\fКүйүттүү ишти бүлдүрөт,\nАзаматты күлдүрөт.\nБолжолдуу жайдын укуму,\nАта жайы мунуку\nОрус элдин тукуму.\nТоп жаруучу ырчысы,\nКабылан Манас канкордун\nТуу түбүнө турчуусу.\nКайыбынан кабылган,\nКудай айдап, туз буюруп,\nКан Манаска табылган.\nАстыга салса ак жолу,\nАшкере жолдош бул төртөө"
  },
  {
    "id": "1059",
    "text": "Кудай айдап, туз буюруп,\nКан Манаска табылган.\nАстыга салса ак жолу,\nАшкере жолдош бул төртөө\nАркада жүрсө сан колу.\nҮзүлгөнүн улашчу,\nЧачылганын жыйнашчу\nЭр Манастын эрени,\nАжыбай, Бакай, эр Шууту,\nЫрамандын Ырчы уулу -\nКанкоруңдун берени.\nКыйын эрдин баарысы\nКөк жал эрдин жөкөрү,\nАкылга дыйкан билгичтер\nАрсланга келип кезикти.\nАйзакерден илгичтер,\nСанга жеке чыкчуулар,\nКанкор шерге кабылды\nЖеке жортор мыктуулар.\nШууту, Ырчы кез болуп,\nАчылбай абийир жабылып,\nКызыр чалган Манаска\nКыраандын баары табылып,\nЖалгыз жаны беш болуп,\nКөк жалың кайра тартты эми,\nОлжолоп алып орустан,\nАккелте алып кайтты эми,\nТартып алып талаадан,\nТаалайы артык кырааның\nТалаадан кайра тартты эми.\nАла-Тоо болжоп жол жүрүп,\nАт аябай мол жүрүп,\nТилеген ою кеч болуп,\n\fЖалгыз жаны беш болуп,\nТөрөсү бар, каны бар,\nБилбегенди билгизген,\nЖеке башы сан колдой,\nБилимдүү Бакай кары бар,\nБилгичтерден баары бар."
  },
  {
    "id": "1060",
    "text": "Билбегенди билгизген,\nЖеке башы сан колдой,\nБилимдүү Бакай кары бар,\nБилгичтерден баары бар.\nКең Таласты жер жайлап,\nТөрө Манас султанды\nКан көтөрүп дем байлап,\nҮзүлгөнү уланып,\nБаатыр Бакай эрен бар.\nКөк жал Манас төрөнү\nКан көтөрүп кубанып,\nАт семирип ык болуп,\nЭр жыйналып кырк болуп,\nКөк жалдын баары кабылып,\nЭрен угуп кабарын\nМекен кылып Таласты\nАлып келген кези экен,\nБеттешкенди каратып,\nБерен Манас көк жалың\nЧалып салган кези экен,\nКыдыр даарып кыйланы\nАлып турган кези экен,\nАңгемени кыйлага\nСалып турган кези экен.\nЭрени бар, каны бар,\nОн эки бирге кол берген\nОйрон Бакай дагы бар.\nЭриксе элик атышып,\nЭрикпесе жатышып,\nАргын, кыргыз ой тартып,\nКадимкидей Таласка\nКонуп калган кези экен,\nКүндүзү кымыз, түнү кыз\nБолуп калган кези экен.\nШай колдогон шер болуп,\nОн эки мүчө тең болуп,\nЖүргөнүнөн чаң чыгып,\nБерендиги көрүнүп,\nДоошунан жан чыгып,\nАк марал айдап уй кылып,"
  },
  {
    "id": "1061",
    "text": "Жүргөнүнөн чаң чыгып,\nБерендиги көрүнүп,\nДоошунан жан чыгып,\nАк марал айдап уй кылып,\n\fАлышканды буй кылып,\nКөк марал кууп уй кылып,\nКөздөгөн жоону буй кылып,\nӨлөңдүү жерге өрт коюп,\nТулаңдуу жерди тутантып,\nКум чогултуп таш кылып,\nКыраан Манас, эр көк жал\nКулдарды жыйып баш кылып,\nТаласты ээлеп жер кылып,\nАзган-тозгон аз элди\nКайра жыйнап эл кылып,\nКызыр чалган кырааның\nКыйын башын шер кылып,\nБеттеп душман барбады,\nОшо күндө беренге\nУкурук кайырар калбады.\nЖомогу кыйла кеп болду,\nКордукта элин чогултуп,\nАргын менен кыргызга\nСалып койгон чеп болду.\nТилин билген адамды\nТилге салып багынтып,\nТиктеше келген душманды\nТим эле жүрүп жөөлөдү,\nКулак угуп, көз көргөн,\nЖерди Манас ээледи.\nСары-Арканы жердеген,\nСалмактуу кыйын эр, - деген,\nКереге-уугу агачтан,\nТүп атасы Алачтан,\nАйдаркан уулу эр Көкчө\nКайсы менде жанашкан!\nТаруусун таштай таптаган,\nКатынын кыздай мактаган,\nӨзөндөн чаңы бураган,"
  },
  {
    "id": "1062",
    "text": "Кайсы менде жанашкан!\nТаруусун таштай таптаган,\nКатынын кыздай мактаган,\nӨзөндөн чаңы бураган,\nӨлөңүн айтып чуулаган.\nИткелдүү сорпо, майлуу эт,\nАч айкырык, куу айза\nКанкор Манас барында\nКазакты камап бир тартты,\nБет каратып, бир кайтты.\nАлты-Шаар, Лоб дайра\n\fАлым алып турганы,\nАккула тулпар бууданы,\nӨчкөн оту тамылып,\nӨлгөн жаны тирилип,\nКөчүп келди көрдүңбү,\nУлак кан аттуу тууганы.\nКанаты карыш жетилип,\nКайран Бакай абакең\nКарчыгадай камынып,\nКан Бакайдын өзүнө\nКайыптан акыл табылып,\nБилбегенди билгизип,\nБилимдүү Бакай карыя\nТуйбаганды туйгузуп,\nТуйгун Бакай олуя.\nКабак ачып, жүз көргөн,\nКайманадан кабылган,\nКөк жалга башта кезигип,\nКөк жал Бакай абакең\nМураа болуп табылган.\nКайран жандын кереги,\nЖалгыз жандын белеги.\nОбодон жылдыз болжошу,\nАртык Бакай, асыл эр\nАрслан эрдин жолдошу,\nАжыбай, Бакай эгиз кан -\nКанкоруңдун жөкөрү.\nКелген чоро эгизден\nШууту менен Ырчысы,"
  },
  {
    "id": "1063",
    "text": "Ажыбай, Бакай эгиз кан -\nКанкоруңдун жөкөрү.\nКелген чоро эгизден\nШууту менен Ырчысы,\nБет алышкан жоо болсо,\nТуу түбүнө турчусу.\nКүлдүр, Камбар, Чалыбай\nБу да келди Таласка,\nЧоро болду Манаска.\nКырктын башы Кыргыл чал,\nКыркында көпкөн жинди чал,\nКелген чоро улугу,\nКеби тентек, чорт кыял\nКырк чоронун бузугу.\nБузукчулук ойлогон,\nБуттайын бузуп ийсе да\nБуудан Манас кабылан\n\fБузду экен, - деп койбогон.\nСерпишке кирчү Сереги,\nБу да кандын уулу экен,\nКан Манастын кереги\nКелип конду Таласка,\nЧоро болду Манаска.\nТөлгөчү Кара Төлөгү,\nТөрт тарап менен жоолашса,\nТөрө Манас баатырга\nТөлгө тартып берери,\nАдык кандын Акжолтой,\nАтышкан жоого сан колдой,\nКелип конду Таласка,\nЧоро болду Манаска.\nАлышкан жоодон кайтпаган,\nАжалдан кайра тартпаган,\nБаабединдин Байчоро\nКөпкөк темир кийинген,\nТынччылык десе күйүнгөн,\nЖаңжал десе сүйүнгөн,\nБу да келди Таласка,\nЧоро болду Манаска.\nАртык кандын Акжайнак"
  },
  {
    "id": "1064",
    "text": "Жаңжал десе сүйүнгөн,\nБу да келди Таласка,\nЧоро болду Манаска.\nАртык кандын Акжайнак\nЭр адамдын ыктуусу,\nКапыядан сөз баштап,\nКабак ачар мыктуусу,\nДаанышмандын булбулу,\nБоз баланын туйгуну,\nБу да келди Таласка,\nЧоро болду Манаска.\nКой казына козулуу\nКошо жолдош болду эми,\nМанас кандын Боз уулу,\nА да келди Таласка,\nЧоро болду Манаска.\nКандан кабар кеп угуп,\nКабылан Манас келди, - деп угуп,\nБукарай Шарып ары жагы,\nБузулган Чамбыл бери жагы,\nОшо Чамбылды жатып жердеген,\nЧалышып адам жеңбеген,\nАксакалы бир кучак\n\fБуудайык кандын Музбурчак\nБу да келди Таласка,\nЧоро болду Манаска.\nУлак кан көчүп келгенде\nИши күлдөй жөнөдү,\nКатыны эркек төрөдү.\nТоюна токсон союлуп,\nАтын Сыргак койдуруп,\nМына ошондо Улак кан\nЭтегине салганы,\nЫмыркай бала чагында,\nКанкоруңдун алдына\nТартуу кылып барганы.\nӨлтүрбөй багып, тирүү кыл,\nАман жүрүп чоңойсо,\nКырк чоронун бири кыл.\nБагып алсаң мураапың,"
  },
  {
    "id": "1065",
    "text": "Өлтүрбөй багып, тирүү кыл,\nАман жүрүп чоңойсо,\nКырк чоронун бири кыл.\nБагып алсаң мураапың,\nБаарысынан кырааның,\nАтка жеңил, тайга чак,\nУйкусу жок, жолго сак,\nЧыканактап калбаган,\nЧырым этип уйку албаган,\nКурчтун болот кыргагың,\nБагып алсаң жакшылап,\nАаламды бузар Сыргагың\nКызык сөздүн бирөөсү,\nБагып алсаң өзүңө\nКырк чоронун бирөөсү.\n(Мойнуна тумар тактырып,\nКазы чайнап, май берип,\nЧыйырдыга бактырып,\nКырк чоронун баарысы,\nКыргыл, Бакай карысы\nКолуна алып салмактап,\nЫмыркай болгон баланы\nЭптеп туруп көрчүдөй,\nЭнчи бөлүп берчүдөй.)\nАнын бери жагында -\nТөө көтөргөн Акаяр.\nЧындап жини келгенде\nКалайманды баштаган,\nТөөнү жаза муштаган,\n\f       Келип жетти Таласка,\n       Чоро болду Манаска.\n       Ат семирип ык болду,\n       Ааламды бузган көйкашка\n       Чогулушуп кырк болду.\n       Тонсуз келди бир чоро,\n       Тонсуз келген чорого\n       Жакасы алтын, жеңи жез,"
  },
  {
    "id": "1066",
    "text": "Тонсуз келди бир чоро,\n       Тонсуз келген чорого\n       Жакасы алтын, жеңи жез,\n       Кош бадана, торгой көз,\n       Келеме бото кең жака,\n       Керишке кийсе ок өтпөс\n       Тон кийгизди зор Манас.\n       Атсыз келди бир чоро,\n       Атсыз келген чорого\n       Аркар аяк, жез билек\n       Ат мингизди зор Манас.\n       Малсыз келген чорого\n       Адырда жылкы ала баш,\n       Аргымак, буудан аралаш\n       Бөлүп берди зор Манас.\n       Элсиз келген чорого\n       Аргын менен кыргызды\n       Бөлүп берди зор Манас.\n       Катынсыз келди бир чоро,\n       Катынсыз келген чорого\n       Оймок ооз, бото көз,\n       Ойкуштаган сулуудан,\n       Кырмызы көйнөк, айча бел,\n       Кылтылдаган сулуудан\n       Алып берди зор Манас.\n       Оромпой салып, ордо атып,\n       Чатыраш ойноп, даң салып,\n       Көк сүлөөсүн бөрктөрүн\n       Ыргап жатып калышты,\n       Көңүлдөрү катуу өсүп,"
  },
  {
    "id": "1067",
    "text": "Көк сүлөөсүн бөрктөрүн\n       Ыргап жатып калышты,\n       Көңүлдөрү катуу өсүп,\n       Жыргап жатып калышты."
  },
  {
    "id": "1068",
    "text": "Манастын Алөөкөнү жеңип кан көтөрүлгөнү3"
  },
  {
    "id": "1069",
    "text": "3\n           Түп нускада мындай тема жок\n\fКабылан Манас кан чыгып,\nКаарынан жан чыгып,\nЭэлеп турган кезинде\nОрдолуу шайык, көк жөкөр,\nОрчун Кокон, Маргалаң\nАк үйлүү аким эр келип,\nАзабына жан түтпөй\nКара жер кошо тербелип,\nДоошунан жан чыгып,\nЖүрүшүнөн чаң чыгып,\nАйбаты катуу, заары күч,\nАл Алөөкө кыйын кан\nКатылганды кылат түз.\nАтышты арбын салыңыз,\nАйбаты башка Алөөкө,\nАлакандай бусурман\nАрсландыгың чын болсо,\nАжыратып алыңыз.\nМаргалаңда так минип,\nТунуп турган кезеги,\nКаяшаяк бергенди\nКойдой кырып Алөөкө\nКырып турган кезеги,\nӨз билгенин Алөөкө\nКылып турган кезеги,\nКаяшаяк бергенди\nТашын талкан чыгарып,\nКырып турган кезеги.\nАлты-Шаар, Маргалаң\nТемир аркан торунда,\nКутула албай турабыз\nАлөөкөнүн колунда.\nАлөөкөнүн алымы,\nАжыратып албасаң\nАртып барат залими.\nКоконго кордук салыптыр,\nАлты миң жамбы, миң кундуз\nАй сайын алым алыптыр,\nАлымына чыдабай\nКайран эл чуулап калыптыр."
  },
  {
    "id": "1070",
    "text": "Алты миң жамбы, миң кундуз\nАй сайын алым алыптыр,\nАлымына чыдабай\nКайран эл чуулап калыптыр.\nУргаачыдан узду алды,\nЗордук кылып талкалап\n\fОймок ооз, бото көз\nОйкуштаган кызды алды.\nБажы кылып малды алды,\nАлөөкөнүн каарынан\nБаары журт качып сандалды.\nКожолорду коройтту,\nАйыл башы адамдын\nБаарын бирдей соройтту.\nӨгүзүн тартып, малды алды,\nӨзүң жардам кылбасаң\nӨлүп журтуң сандалды.\nАлөөкө артык кан чыкты,\nАйбатынан жан чыкты,\nТүпкө түптүз жетет, - деп,\nТүңүлүп жандан турабыз,\nТүгөл кырып кетет, - деп,\nАк үйлүү келген Алөөкө\nАңгемеси мына бул.\nАлөөкөнүн жанына\nКаттап адам барбады.\nКежир экен ал чочко\nКез болгон өлбөй калбады.\nКожону союп коройтту,\nАлты-Шаар, Кокондон\nЭшендерди кармады,\nАлөөкөнүн колунан\nКармалган аман калбады,\nКүчөп барат күн сайын\nАлөөкөнүн жаңжалы.\nАк үйлүүдө Алөөкө\nЖуртка угулду атагы,\nАрбып барат күнүгө\nАлөөкөнүн чатагы.\nАч айкырык, куу сүрөөн,\nАйбаты башка, заары күч,"
  },
  {
    "id": "1071",
    "text": "Арбып барат күнүгө\nАлөөкөнүн чатагы.\nАч айкырык, куу сүрөөн,\nАйбаты башка, заары күч,\nАлымды бат бербесе,\nКырып-союп кылды түз.\nМаргалаңдын калаада\nОрдосу бар, тагы бар,\nОйлосок жандан түңүлдүк\nЧоң чатагы дагы бар.\nЭшигинин алдында\n\fКаарданса салуучу\nКазып койгон ору бар,\nАры жак жагын карасаң\nКатылса кайра куткарбас,\nКамдаган балбан зору бар.\n«Айт!» дегенде каптачу\nАлбан түрдүү зору бар,\nКалдайы бар, каны бар,\nКан Алөөкө алдында\nКан ичердин баары бар.\nШуру отогот, маржан таш\nАлөөкөнүн колунда\nЭрени балбан аралаш.\nКаары күчтүү балбанга\nКаттап адам барган жок,\nКаарданган чочкодон\nКаттаган аман калган жок.\nАлөөкөнүн ажайып -\nАңгемесин сураба,\nБел байлаган бели бар,\nБерен экен Алөөкө,\nБек бекиген жери бар,\nАйтып турсак түгөнгүс,\nАаламга татыр кеби бар,\nОк өтпөгөн тону бар,\nОйронуң чыккан капырдын\nОпсуз калың колу бар,\nБадана кийген баатыр бар,\nБарганды кайсап салуучу\nБалакеттүү капырлар."
  },
  {
    "id": "1072",
    "text": "Опсуз калың колу бар,\nБадана кийген баатыр бар,\nБарганды кайсап салуучу\nБалакеттүү капырлар.\nАлөөкөнүн ажайып,\nАжайыпты сураба,\nЖосуну бөлөк Алөөкө\nЖолборсу он үч төлдөптүр.\nДоошунан жан чыгып,\nАл Алөөкө баатырга\nЖолоп адам келбептир.\nАндан ары барганда,\nАдамды чаап өлтүргөн\nКылыч тумшук били бар,\nАлөөкө оңой кан эмес,\nКымбатым Манас, билип ал.\n\fКериктен баккан жүзү бар,\nБу дүйнөдө жырткычты\nТакыр жыйган каркыбар.\nАндан ары тартканда,\nКаттаганды соруучу\nОн эки жылан кара мар.\nАндан ары басканда,\nКараганды кайсачу\nТайбастан баккан үчү бар,\nБир тайбастын өзүндө\nТогуз жолборс күчү бар.\nАжайыпка бактырган\nАюусу бар, бөрү бар,\nБарган жан аман келбеген\nБалакеттин көбү бар.\nАлөөкөдөн коркомун:\n«Жолоп адам барбайт, - деп,\nЖолу каткан капырга\nЖологон аман калбайт», - деп.\nКокон кандын Козубек,\nМаргалаңдын Малабек\nЖерин чалып көрүптүр,\nБарып көргөн балбандар\nЖүрөгү чыгып өлүптүр."
  },
  {
    "id": "1073",
    "text": "Маргалаңдын Малабек\nЖерин чалып көрүптүр,\nБарып көргөн балбандар\nЖүрөгү чыгып өлүптүр.\nБейкабар жерге келдиң, - деп,\nКармап алып Алөөкө\nКайратты катуу салыптыр.\nӨлчөп жерин чалам, - деп,\nӨз дүйнөсүн чачыптыр,\nБаргандын баары кырылып,\nАзыраак киши качыптыр.\nКан Алөөкө баатырдын\nКабарын ар ким билиптир,\nБара калган адамдар\nКыргын тийген эмедей,\nКыйрап чогуу өлүптүр.\nТүпкө түптүз жеткидей,\nТүгөтүп кырып кеткидей.\nАлөөкөнүн аскери\nЖүрүп кетсе чаң чыгат,\nАлөөкө каар салат, - деп,\nОйлогон жандан жан чыгат.\n\fАнжыянды жердеген\nАйкожо ата мен элем,\nКелгенден бээлеп кеп уктум,\nЖуртун жыйнап, жер ээлеп,\nКанкор Манас кабылан\nТаласка келди, - деп уктум.\nАтышаарың - Алөөкө,\nАрбын кыргын салыңыз.\nОрдолуу шайык, көк жөкөр,\nОрчун Кокон, Маргалаң -\nЭр экениң чын болсо,\nАлөөкөнүн колунан\nАжыратып алыңыз.\nСалышарың - Алөөкө,\nАз бусурман журтуңдун\nАйласын эми табыңыз!»\nАла чапан Айкожо"
  },
  {
    "id": "1074",
    "text": "Ажыратып алыңыз.\nСалышарың - Алөөкө,\nАз бусурман журтуңдун\nАйласын эми табыңыз!»\nАла чапан Айкожо\nАйтып турду мындай кеп.\nМанас кандын кырк чоро\nКымбаты Бакай баш болуп,\nАры-бери дүбүрөп,\nКармашары - Алөөкө,\nКалың журт дүрбөп калды эми.\nАлты ай минсе арыбас,\nАйкөлүңдүн Аккула -\nКүлдүр, Боз уул эптүү уулга\nОнжоңдотуп каранды\nЧоң Кула атты токутуп,\nКаарданып кабылан,\nКалайыкты чочутуп.\nКөрсө көңүл бөлүнүп,\nКөк жалдык түрү көрүнүп,\nСырттандын жайы ушундай -\nСыягы башка, заары күч,\nБаатырдыгы башкача,\nТаалайы артык көй кашка\nЧабышканды кылат түз.\nБаатыр минтип турганда,\nКөк жал Бакай абасы\nКөк тулпар минип камынып,\nКөк жал Бакай абаңдан\nКөп кеңештер табылып:\n\f«Ак үйлүүдө Алөөкө\nКыйла жанды камаптыр,\nКыйла мүлкүн алыптыр,\nКыйшаңдаган адамды\nКыргын кылып салыптыр.\nКызыккан экен Алөөкө,\nКызыталакка баралы,\nКыргындашып калалы,\nАл Алөөкө баатырга\nАмал жетип, күч келсе,\nАлты-Шаар, Маргалаң,"
  },
  {
    "id": "1075",
    "text": "Кыргындашып калалы,\nАл Алөөкө баатырга\nАмал жетип, күч келсе,\nАлты-Шаар, Маргалаң,\nАягы Кокон, Самаркан\nКутуруп жаткан душмандан\nАжыратып алалы!\nБылкылдак куурай бышкыча,\nМыйзамдын күлү учкуча,\nАл чочкого баралы.\nАйзалашып турушуп,\nАйкайлашып урушуп,\nЖазайыл атып, жаа тартып,\nЖаңжалды кыйын салалы,\nЖаның күйгөн доңуздан\nЖанып жаткан аз элди\nАжыратып алалы!\nКүйүттү күчтүү салалы,\nКүчөгөн экен Алөөкө\nКүрпөңдөшүп калалы,\nАртык заар Алөөкө\nАйгайлаша баралы,\nКызыктуу кыргын салалы.\nКырк чоронун баарысы,\nКыргыл, Бакай карысы\nКыргын тийген эмедей,\nКызыталак чочкого\nКыйрашып жатып калалы!\nАтаңдын көрү, кырк чоро,\nКырк чоро эмес, кырк жоро,\nБул Таласка келгени\nКурсагың ачып баратса,\nЖаяны кесип жей бердиң,\nЖанымда Манас бар болсо,\nЖалпы баарың чуркурап,\n\fЖаң-жуңду бузам - дей бердиң.\nКардың ачып баратса,\nКаары толук, кырк чоро,\nКазыны кесип жей бердиң,\nКашымда Манас бар болсо,"
  },
  {
    "id": "1076",
    "text": "Кардың ачып баратса,\nКаары толук, кырк чоро,\nКазыны кесип жей бердиң,\nКашымда Манас бар болсо,\nКалдайды бузам - дей бердиң.\nКудай сүйүп, бак айдап,\nАлдыңа дөөлөт, бак келди,\nКыргыл, Бакай карыңа\nКырыла турган чак келди.\nАт семирип ык болду,\nЭр семирип бук болду,\nБилсең Манас төрөгө\nАла-Тоодой бак конду,\nИдерлүү жигит, күлүк ат\nБайдасы тиер чак болду.\nТөрөсүнгөн Алөөкө\nКытайдын мыкты каны - дейт.\nАлты-Шаар, Маргалаң,\nАяк жагы Самаркан,\nЭкөөнүн орто жерине\nАк үйлүү болуп калыптыр,\nАрбын дүйнө, көп малын\nЗордук менен алыптыр.\nКатылганды буй кылган,\nАтагы кыйын кан, - деген,\nАлөөкөнүн өзүндө\nТак өзүнөн туулган\nАлтымыш уулу бар, - деген.\nАйбаты кыйын, заары күч\nАлөөкөнүн кабары,\nЖакындаша баралы,\nЖаалы катуу ит менен\nЖаман уруш салалы.\nКабарын укту кан, - деди,\nАлөөкөнүн колунда\nКамдалган балбан бар, - деди.\nӨкүмсүгөн капырга\nӨйүз-бүйүз туралы,\nКармалашып ал итти\nКаканга чейин кубалы."
  },
  {
    "id": "1077",
    "text": "Өкүмсүгөн капырга\nӨйүз-бүйүз туралы,\nКармалашып ал итти\nКаканга чейин кубалы.\nКармалашып, чабышып,\n\fКүчөгөн экен Алөөкө -\nКапкайда жинин кагалы,\nКүтүп тур - дейт ажайып,\nАжайыпка камайлы,\nАлуучу болсоң мүлк ошол\nАтаңдын көрү, кырк чоро,\nАлтындарын талайлы.\nАлты ай тынбай издесең\nАлышар мындай табылбайт,\nКанкор баштап, кырк чоро\nДал өзүбүз баралы,\nАйыкпаган үлкөн чуу\nАлөөкөгө салалы.\nЧалгынга минген тулпарын\nЖелбегидей кылалы,\nКызыталак чочкону\nКакандан кайта быякка\nКелбегидей кылалы!\nБасып келип баарыбыз,\nБаатыр Манас барында\nБакбаяктан байлайлы,\nБаштыктарын жайлайлы!\nАк үйлүү турган ал кандын\nАлганын талап алалы,\nАким болгон Алөөкө\nАлышып кыргын салалы,\nАжайыбын түз кылып,\nЧынарын кыркып кулатып,\nСалып койгон коргонун\nТуш-тушка жыгып кулатып,\nЭсил Манас барында\nЭрдикти эпсиз салалы,\nСуу ич десе, уу ичип,\nКырылып жатып калалы!\nБалтырлашып чабышып,\nБардигер жинди кагышып,"
  },
  {
    "id": "1078",
    "text": "Суу ич десе, уу ичип,\nКырылып жатып калалы!\nБалтырлашып чабышып,\nБардигер жинди кагышып,\nБаатырдын аман чагында\nБарып жаңжал салышып,\nЖер чал десе, суу бөгөп,\nЖелмогуздун бирисиң,\nБөрк ал десе, баш кескен\nКымбатың артык эренсиң,\n\fКыркың кырк жерден келген беренсиң» -\nБакай айтып мындай кеп.\nАжыбай, Бакай эки кан\nАлөөкө көздөй дүргүшүп,\nДоолбасты жайланып,\nКыраандардын баарысы\nКынсыз кылыч байланып,\nКөрсө көңүл бөлүнүп,\nКөк жалдардын баарысы\nКөк жалдык түрү көрүнүп,\nКомокойлуу сыр найза\nКолойтуп өөдө ашташып,\nКойгулашкан душманды\nКоёндой жерге жанчташып,\nКан Манастын кырк чоро,\nАжыбай, Бакай эгизи,\nАаламды бузар теңизи\nАлөөкөгө бет алып,\nАрслан Бакай абакең\nАлтын туусун көтөрүп,\nТиктегени - Алөөкө,\nОрдодон чыгып оңкоңдоп,\nАйкөл Манас артынан\nАр кимиси кырк чоро\nАла-Тоодой зоңкоңдоп.\nБүлдүргөлүү чоюнбаш\nБилекке ороп шашышып,\nАйкөл шердин артынан\nКырк жайсаңдын баарысы"
  },
  {
    "id": "1079",
    "text": "Бүлдүргөлүү чоюнбаш\nБилекке ороп шашышып,\nАйкөл шердин артынан\nКырк жайсаңдын баарысы\nДөңкөң-дөңкөң басышып,\nЖар-жоро болуп жүрүшүп,\nАзаматтар баарысы\nЖалаң тулпар минишип,\nАлда берген бул бир бак,\nӨрүүн боло калганда\nТөрөсү минчү төөдөй так\nАземдетип бүктөтүп,\nКызыл нарга жүктөтүп,\nКырк чоро менен кан Манас\nАсманга учту топурак,\nАрслан төрө ошондо\nАлөөкөнү карата\n\fАттанып чыкты топурап.\nКалкан, соотун кийишип,\nКамынып жүрдү ошондо\nАлөөкө көздөй жүрүшүп,\nМанас каптап баргыча\nАны мындай таштайлы.\nАлөөкөнүн чатагы\nАндан кабар баштайлы.\nАжайыпчы, сыйкырчы,\nАмалы жетик жан экен,\nАлты жылдык болорду\nАзыр айтып берүүчү\nАлөөкөнүн алдында\nСексен аяр бар экен,\nБичигин тиктеп калышып,\nСексен аяр балбаны\nӨөдө-төмөн жүгүрүп,\nДаңсаларын көтөрүп,\nЖаны калбай күйүнүп,\nКан алдында аярлар\nАркы-терки басышып,\nАнтаңдашып шашышып,\nАярды кудай уруптур,\nАлөөкөдөй чоң канга\nКабар салып туруптур."
  },
  {
    "id": "1080",
    "text": "Антаңдашып шашышып,\nАярды кудай уруптур,\nАлөөкөдөй чоң канга\nКабар салып туруптур.\nТизелери бүгүлүп,\nЖаны калбай жүгүнүп,\nБасканынан чаң чыгып,\nАлакандан кан чыгып,\nКачан болсо кан аты\nКанын көрсө балбандар\nЖүгүнө турган адаты.\nКан алдына барганда\nАйтып турду албан кеп:\n«Аярлар келдик алдыңа,\nБиз билгенди билдиңби,\nБиз туйганды туйдуңбу?\nКазылган калың ор келет,\nКабарыңда бар бекен,\nКадимки Манас зор келет,\nМанас келсе оң кылбайт,\nКайран жанга зор келет.\n\fБуурсунду бурдурбайт,\nБуруттан Манас эр чыкты,\nБул Анжыянга турдурбайт.\nЧабышып чама келе албайт,\nКызыталак бурутка\nЧалышып адам жеңе албайт.\nАлтайдан Манас туулган,\nЭсенкандын элине\nСалып келди чуулган.\nКылымдын иши адаша,\nКытайга салды тамаша.\nКара саат Манас кан -\nКай кылыгын айталы,\nКыйлага кызык кылды - дейт,\nБет алышып урушуп,\nБээжиндин журтун кырды - дейт.\nБуласын булап алыптыр,\nЭсенкандын элине\nБузукту мыктап салыптыр."
  },
  {
    "id": "1081",
    "text": "Бээжиндин журтун кырды - дейт.\nБуласын булап алыптыр,\nЭсенкандын элине\nБузукту мыктап салыптыр.\nАр чатагын бат кылды,\nКолуна тийген кечилди\nТакыр биттеп ат кылды.\nКаарды катуу баштаптыр,\nМанастын каарын көргөндө\nКан Эсенкан ошондо\nЧет-Бээжиндин ары жакка\nКачып кете таштаптыр.\nКочкулардан койбоптур,\nБалбандардын, дөөлөрдүн\nБаарын кырып оңдоптур.\nКуткарып элин чыгыптыр,\nОрго, Дөңгө балбандын\nБаарысын жерге тыгыптыр,\nКанды суудай агызып,\nКаракандын тукуму\nКанкор бурут чыгыптыр.\nӨрдөй конуп Таласты,\nКачкан-бозгон кыргыздар\nКайта баштан чогулуп,\nКан көтөрүп салды - дейт,\nКабылан төрө Манасты.\nЧоро күтүп, кол жыйнап,\n\fЧоң эрдикти кылды - дейт,\nКез болгон кытай-манжууну\nКойдой мууздап кырды - дейт.\nБуруттан Манас эр чыкты,\nЖүзү бузук түрүндө,\nӨрттөнүп кеткен ал бурут\nБизге душман зилинде.\nОңой Манас уул эмес,\nОңдуруучу кул эмес.\nКайыбынан кабылып,\nКан ичердин баарысы\nАр сайдан келди табылып,"
  },
  {
    "id": "1082",
    "text": "Оңдуруучу кул эмес.\nКайыбынан кабылып,\nКан ичердин баарысы\nАр сайдан келди табылып,\nБээлебей туруш болобу,\nАаламды бузган ал канкор\nБеттешсе аман коёбу?\nКез болгонду соо кылбайт,\nОшо Манас канкоруң,\nБизди билип, анткоруң\nТилчи качып барды - дейт,\nТилегиң кабыл болбогур,\nТим эле кабар салды - дейт.\nМуну менен эр Манас\nАзыр сизге келүүгө,\nКапканын оозун ачууга,\nЖыйган алтын казына\nЖылас кылып чачууга,\nТулпар жыйнап, кол жыйнап,\nАр азапты мол жыйнап,\nЖамгыр кылып жаа тартып,\nМөндүрдөн бетер ок атып,\nЖабылып бурут кетпесин,\nТөрө, ойлонуп муну бил!\nТөбөбүздөн баспасын,\nТөрт түлүктү чачпасын,\nКалдайды карап кылбасын,\nКалтырбай такыр кырбасын.\nМанастын кырар себеби -\nДарты күчтүү кеби бар,\nТүгөнбөс сизде кеги бар.\nЧапчышпай Манас калабы,\nКызыталак ал бурут\nКек албай туруп калабы?\n\fАк үйлүү турдук канча жыл\nКечигип туруп нетели,\nАлдырып салды кытайың\nЖүр, Алөөкө, кетели!\nАзыр кетсек жаңжал жок,"
  },
  {
    "id": "1083",
    "text": "Кечигип туруп нетели,\nАлдырып салды кытайың\nЖүр, Алөөкө, кетели!\nАзыр кетсек жаңжал жок,\nУламадан уласак,\nБилгичтерден сурасак\nУшу Манас канкорго\nУкурук кайырар калган жок.\nАты угулса Манастын,\nАярдын башы Чоң Билер -\nБоконо сөөгүм болкулдайт,\nБокту ичегим солкулдайт.\nМаргалаң бизге жер эмес,\nМанас бизге эл эмес,\nМында туруп нетели,\nЖүр, Алөөкө, кетели!\nТоо аркалап салалы,\nТоктобой качып, биз эми\nКаканга кирип баралы!\nЖыйып алган бул алтын\nЖылма болсун таштайлы,\nКечигип туруп нетели,\nКачырга баалап жүк артып,\nКачар жакты камдайлы,\nМында туруп албайлы!\nТурсак Манас оң кылбайт,\nБаарыбызды соо кылбайт.\nАярың айтты билип ал,\nАй, Алөөкө, тилимди ал!\nЭртели-кечти урушса,\nЭнеси талак Манастын\nЭли мында турбайбы,\nЭптеп бузук салууга\nЖери мында турбайбы!\nОңой Манас уул эмес,\nОдураңдап бажы алар\nМаргалаң эли бул эмес.\nАк үйлүү болуп бул жерге\nЭрдигиң ашты Күлкана.\nАлты-Шаар, Маргалаң"
  },
  {
    "id": "1084",
    "text": "Маргалаң эли бул эмес.\nАк үйлүү болуп бул жерге\nЭрдигиң ашты Күлкана.\nАлты-Шаар, Маргалаң\nАнык айтып берели.\n\fКытайдан калган букараң\nАлтынын жыйып бажы алдың,\nАртык чатак чыр салдың.\nБу жерге жатып нетели,\nЖүр, Алөөкө, кетели!\nКырк чоронун билгичи,\nАйзакерден илгичи,\nАжыбай, Бакай - эки кан\nКызыталак канкорго\nБарып жолдош болду - дейт.\nАй-ааламдын баарысын\nАйкөл Манас сорду - дейт.\nЖеке башы миң болуп,\nЖергелүү эли кылымга\nКанат жайып дүң болуп,\nОрдо күтүп, кан болуп,\nОордугу тоодой жан болуп,\nЭки тизгин, бир чылбыр\nЭрмеп колго алды - дейт,\nАргын менен кыргызга\nСултан болуп калды» - дейт.\nАяр муну айтканы,\nАярынан кеп угуп,\nАртык капа баштады,\nАң-таң калып Алөөкө\nМинген алтын тагынан\nКулап кете таштады.\nМына ошондо Алөөкө,\nАярынан кеп угуп,\nАтактуу Манас чоң канкор\nКанетсе келет, - деп угуп,\nБолот эшик капкасы,\nАл эшиктин оозунда\nАлөөкөнү кайтарып,\nБагып турган бакмачы,"
  },
  {
    "id": "1085",
    "text": "Болот эшик капкасы,\nАл эшиктин оозунда\nАлөөкөнү кайтарып,\nБагып турган бакмачы,\nАлбан түрдүү жандары,\nӨлүм орток, жан бирге\nӨзүнө жакын жандары,\nАкылы терең улугу,\nАлбан түрдүү тунугу.\nАлөөкө жайы мамындай -\nКароолго чыкчу мунара,\n\fМунара жайын сураба,\nМунарга жарык жагылып,\nДоолбас бекем кагылып,\nДоолбас билдин териси,\nБалбандар чокмор урганда\nКөчүп кетет ошондо\nМаргалаңдын кериси.\nДоолбас үнүн укканда\nЭмине шумдук болду,- деп,\nАшып-шашып антаңдап,\nЧокморчону, балбаны\nКандан кабар келди,- деп,\nТыргооту тыйпыл чогулуп,\nЖыйылып келип калганы.\nОтоготтуу жандары,\nКапка баккан балбаны\nЖоо келгендей дыркырап,\nКанына чуркап калганы.\nКылыччаны, ыктуусу\nКыргын тийген эмедей,\nКыжылдады мыктуусу.\nКалк жыйылып келгенде\nӨлчөсө каның муну айтып:\n«Атаңдын көрү, балбаным,\nКалбасын менде арманың,\nБалбандарым, ат камда,\nАт камдасаң бат камда!\nЭр башына тулпардан\nЭкиден күлүк ат алгын,\nКерек болор буюмду"
  },
  {
    "id": "1086",
    "text": "Ат камдасаң бат камда!\nЭр башына тулпардан\nЭкиден күлүк ат алгын,\nКерек болор буюмду\nКечикпестен бат алгын!\nКазына оозун балталап,\nКечиктирбей ачкыла,\nСан казына, көп дүйнө,\nКызыл алтын, ак күмүш\nКыйратып баарын чачкыла!\nСарпайыны бүктөгүн,\nСары алтындын баарысын\nКачырларга жүктөгүн!\nЧалгын чалып, катуу жүр,\nБул тилимди албасаң,\nМээнетти бекем көрдүңөр,\n\fБерен Манас бир келсе,\nБирөөң калбай өлдүңөр!»\nСарайдагы тулпарга\nСакчылардын баарысы\nОкто колго алышып,\nОңой эмес бул бүлүк -\nЧуркап жүрүп калышып.\nКудай бетин көрсөтпө,\nКамгак учкан эмедей\nКазына оозу ачылып,\nТолуп жаткан алтындар\nТалаага кетти чачылып,\nЧачылып кеткен олжону\nБакырлар таап алышып,\nБаары ушундай болсун,- деп,\nКубанышып бакырлар\nКоюнга ката салышып,\nЭл көңүлү жай болуп,\nБакырдын баары бай болуп,\nЧачылып кеткен дүйнөдөн\nБалдар таап алышып,\nКоюнуна салышып,\nЖаңгак сатчу жерине\nЧуркап кирип барышып,\nАк теңге булдун баарысын"
  },
  {
    "id": "1087",
    "text": "Коюнуна салышып,\nЖаңгак сатчу жерине\nЧуркап кирип барышып,\nАк теңге булдун баарысын\nАл жаңгакка сатышып,\nЧыга калып боз балдар\nЖаңгактан чүкө атышып.\nКиши билбес ой болуп,\nАлөөкө кан качарда\nАт капталдан той болуп,\nБакыр-мискин сандалып,\nКытайга не болду? - деп,\nКалайык айран-таң калып.\nКыйын Алөөкө карысы,\nКарап турса кытайлар\nКыжылдады баарысы,\nКапкачысы, сакчысы,\nКароолчусу, сынчысы,\nКалбай баары чогулду.\nТулпарга жүгүн артышып,\nДарбып-дүрбөп шашышып,\n\fКылыччандар кылкылдап,\nЖаачылар, эрлери\nБилге алтынын артышып,\nЭр Алөөкө баатырга,\nКан белгиси ушундай,\nАлөөкө жайын сурасаң,\nКөөрдөн топчу муштумдай,\nКөк күбөнү жамынып,\nКөрөр болсоң Алөөкө\nБээжинге качты камынып.\nЭр Алөөкө кашында,\nЖети миң кытай, сан калдай\nСозолошуп дүрбөшүп,\nАшып-шашып антаңдап,\nКачыр менен төөлөргө\nАлтын жүктөп калтаңдап,\nЖелдеттери, калдайы\nШапа-шупа ат жүктөп,\nШамдагайы болжолсуз\nШапа-шупа бат жүктөп,"
  },
  {
    "id": "1088",
    "text": "Желдеттери, калдайы\nШапа-шупа ат жүктөп,\nШамдагайы болжолсуз\nШапа-шупа бат жүктөп,\nЭр Алөөкө баатырга\nТулпар токуп, ат камдап,\nУлук экен Алөөкө,\nУшунчаны бат камдап.\nЖелбеген жорго мингизип,\nЖелбегей торко кийгизип,\nБерен экен Алөөкө,\nБеренжини салынып,\nБээлеп билип Манасты\nБээжинге качты камынып,\nКарыпчыны байланып,\nКачмак болду Алөөкө\nКаканды көздөй айланып.\nКымбат торко, буулумду\nКыйгачынан бүктөтүп,\nКудайым,- деп сыйынган\nКолодон кылган бурканды\nКызыл билге жүктөтүп,\nКүтүп алган казына,\nАжайыптын баарысын\nТалак кылып чачыптыр,\nКабарын угуп Манастын,\n\fКайрылбастан Алөөкө\nКаканды көздөй качыптыр.\nАзууларын аркайтып,\nАлдыңкы эрдин шалпайтып,\nӨрдөктөй мойнун койкойтуп,\nЭки өркөчүн көрүнтүп,\nЧуудаларын бөлүнтүп,\nТөө күчтүүсүн алыптыр,\nТөбөңдөн тийген Алөөкө\nАлтын жүктөп калыптыр.\nАйгыр жалдуу, бээ курсак,\nКарабайыр казанат -\nАт мыктысын алыптыр,\nАрбак урган Алөөкө\nАянбай качып калыптыр."
  },
  {
    "id": "1089",
    "text": "Карабайыр казанат -\nАт мыктысын алыптыр,\nАрбак урган Алөөкө\nАянбай качып калыптыр.\nКурган эри бир бирден\nКуржундап алтын артыптыр,\nКөп казына, сансыз мүлк\nСарып кылып чачыптыр.\nБейлеп билип Манасты,\nБет алып эми Алөөкө\nБээжинди көздөй качыптыр.\nАрбын малын чачыптыр,\nАярдын билген сөзүнө\nАкыл ойлоп Алөөкө\nАнжыны көздөй качыптыр.\nАярдан артык кеп угуп,\nАйкөл Манас, кабылан\nБиздин келип ордону\nБасат экен, - деп угуп,\nЖетик дилде, көөр таш,\nЖакут, маржан аралаш\nШири идишке салдырып,\nАнжыянды басыптыр,\nЭркеч-Тамды ашыптыр,\nКашкар каны Алабек -\nТөбөсүнөн басыптыр.\nКөк Кашкардын өзүнө\nКалайманды салыптыр,\nКатуу мүшкүл иш кылып,\nКачыр, төөсүн калтырбай,\nАлөөкө тартып алыптыр.\n\fКүн чыгыш бойлоп жакалап,\nТаштуу жерди бакалап,\nАт, качырдын баарысын\nАбыдан мыктап такалап,\nАлөөкөнүн качышы\nКөңүлдү жаман оорутуп,\nКөлүктүн баарын жоорутуп,\nЖүз кишиге бир жакшы\nБашчы коюп айдатып,"
  },
  {
    "id": "1090",
    "text": "Көңүлдү жаман оорутуп,\nКөлүктүн баарын жоорутуп,\nЖүз кишиге бир жакшы\nБашчы коюп айдатып,\nКалың аскер, калың төө\nКыстап көзүн жайнатып,\nЭлүүсүнө бир башчы\nКоё салып айдатып.\nКөлүк чайлап талпылдап,\nКызыталак Алөөкө\nКөргөн экен бирди,- деп,\nКөп аскер тилдеп шалпылдап,\nКачып-үркүп антаңдап.\nАскерлери шыбырап,\nБири-бирине кыбырап,\nКачып жүрүп маминтип,\nКантип өлөр экенбиз?\nКаканчынга жеткиче\nАлты айчылык жол эле,\nБээжин ысык жер эле,\nКытай ыраак эл эле,\nКээ бир жери Бээжиндин\nКырк күнчүлүк чөл эле.\nЖандуулар чыдап барбаган,\nКезиккен аман калбаган,\nКумга койгон кумганы\nКуркурап чыгып кайнаган.\nЭси жок жаман айдады,\nЭс-акыл бизде калбады.\nЧама кетип, ал бүтүп,\nБелде калар бекенбиз?\nТаңдай кургап, көз жайнап,\nЧөлдө калар бекенбиз?\nЖаш күчүктей кыңылдап,\nАрам өлөр бекенбиз?\nКутурган экен Алөөкө\nЧөлдө кашык суу таппай,\n\fЖаман өлөр бекенбиз!?\nЭэн талаа, чөлгө кабылып,\nАрам өлөр бекенбиз!"
  },
  {
    "id": "1091",
    "text": "Чөлдө кашык суу таппай,\n\fЖаман өлөр бекенбиз!?\nЭэн талаа, чөлгө кабылып,\nАрам өлөр бекенбиз!\nБээжинге жетпей бери жакта\nЖаман өлөр бекенбиз!\nАлты-Шаар, Кокон кан,\nАяк жагы Самаркан,\nАлым салып абыдан\nБажыга малын жечү эле,\nКазына күтүп, мал жыйып,\nКутуруп жаткан кезинде\nКатуу мүшкүл доо келсе,\nЧалдырбаймын дечү эле,\nКулак угуп, көз көргөн\nАлп-дөөлөргө дечү эле.\nКөп дүйнөнү чачканы,\nКызыталак Алөөкө\nКөлүктүн баарын жоорутуп,\nКөңүлдүн баарын оорутуп,\nБээжинди көздөй качканы -\nЭмине шумдук, кандай иш?»\nАскерлери муну ойлоп,\nОюна көнбөйт Алөөкө.\nЖалпы Какшаал сыдырып,\nЖаман сууну кыдырып,\nКара талаа басыптыр,\nКүндүзүндө тынч албай,\nТүн ичинде уйку албай,\nКүндөп-түндөп качыптыр.\nЖылгын-Талаа, Таш-Кечүү,\nЭр Алөөкө баатырдын\nӨзү көргөн маш кечүү,\nКум-Арыктан кечиптир.\nКуюлган Ак-Жар тыягы,\nКутулдук кулдан эми,- деп,\nКулан, Ак-Чий кең талаа\nЖүк түшүрүп калды - дейт,\nМал өргүтүп алды - дейт."
  },
  {
    "id": "1092",
    "text": "Кулан, Ак-Чий кең талаа\nЖүк түшүрүп калды - дейт,\nМал өргүтүп алды - дейт.\nКачып кетти Алөөкө,\nАны мындай таштайлы,\nБаатыр Манас канкор шер,\nЭэрчиткени Ажыбай,\n\fОшондон кабар баштайлы.\nАжыбай, Бакай каны бар,\nОттон кайра тартпаган\nКырк кыраандын баары бар.\nАлөөкөгө кол салчу\nСебилдүүсү сексен төрт,\nСерп салган жагы кызыл өрт,\nАйчыгы алтын туу алган,\nАсманга чаңы чубалган,\nКырк чоронун кийгени\nКош бадана торгой көз.\nКырк чоронун баарысы,\nКыргыл баштык карысы\nКаар бетине айланып,\nКынсыз кылыч байланып,\nКырк чоронун мингени\nКара байыр казанат,\nКалбыр өпкө, жез билек.\nКелиштирип ат минип,\nКыл куйругун чарт түйүп,\nАйза колдо былкылдап,\nБаары катар жүрүшүп.\nКетмен соору, таш туяк,\nКенен жердин тулпарын\nБаары тандап минишип,\nКөк темирден туулга\nКөмкөрүп башка кийишип,\nКерней-сурнай тарттырып,\nКырктай кызыл нарларга\nОк-дарыны арттырып,\nАшпай-шашпай жылдырып,\nДоолбас катуу урдуруп,"
  },
  {
    "id": "1093",
    "text": "Кырктай кызыл нарларга\nОк-дарыны арттырып,\nАшпай-шашпай жылдырып,\nДоолбас катуу урдуруп,\nДоошу кулак тундуруп,\nЭң алдында кан Бакай\nКөк ырапыс тон кийип,\nКөк чолок тулпар ат минип,\nАйчык алтын туу алып,\nАстында Бакай бош-боштоп,\nОнжоңдотуп Кула атын\nОн эки чоро бош коштоп,\nАйзакерден ыктуудан\nОну бөлөк бөлүнүп,\n\fКайраты мыкты, заары күч,\nКан ичме түрү көрүнүп.\nКылыч чабар ыктуудан\nОну бөлөк бөлүнүп,\n(Беттешсе мээнетти салчу түрү көрүнүп,)\nБет алгандын баарысын\nАлуучу түрү көрүнүп.\nАйбалтачан ыктуудан\nОну бөлөк бөлүнгөн,\nАлөөкө эмес, ааламды\nАлчудай түрү көрүнгөн.\nЖаа тартуучу ыктуудан\nМындан ону бөлүнгөн,\nЖазбай аткан мергенден\nАндан ону бөлүнгөн.\nКанкор эрдин өзүнө\nКайрат берип бакырып,\n«Жолу каткан Алөөкө\nЖоо кайдалап?» - чакырып,\nБелгилүү Манас каны бар,\nАйкөл Манас барында,\nУшу турган кырк чоро\nОн сегиз миң ааламды\nКарап кылар чагы бар.\nКутурган экен кырк чоро"
  },
  {
    "id": "1094",
    "text": "Ушу турган кырк чоро\nОн сегиз миң ааламды\nКарап кылар чагы бар.\nКутурган экен кырк чоро\n«Жоо кайдалап?» - ээлигип,\nЖортуул каалап, жоо издеп,\nЧыккан экен желигип.\nКырк чоронун ичинде\nАла көөдөн дагы бар,\nАкылмандын баары бар.\nАла көөдөн булкунуп,\n«Жоо кайдалап?» - жулкунуп,\nКээ бирөөсү энтелеп,\nЖөн эле чаап көрөт,- деп,\nЫгы жок кокус катылып,\nАжалдан мурун өлөт,- деп,\nКээ бирөөсүн кээ бирөө\nЭэликтирип булкунтуп,\nЭри өлгөндөй жулкунтуп\nАлган экен жетелеп,\nКырк жайсаңдын баарысы\n\fКатар жүрүп бакырып,\nКаптап барат ошондо\n«Манастап» ураан чакырып.\nКөрсө көңүл бөлүнүп,\nКырк чоронун ар бири\nМиң кишидей көрүнүп,\nКырк чоронун мингени\nЭңчей тулпар кулача,\nМаңдайында тумарча,\nБаары күлүк көйкашка.\nЖанындагы кырк чоро,\nБакай баатыр карысы\nТегиз тулпар малы бар,\nТеңиз Манас барында\nАлөөкө турмак ааламды.\nАла турган алы бар.\nКырк чоронун колунда\nАсабалар калкылдап,\nКөрсө көңүл бөлүнүп,"
  },
  {
    "id": "1095",
    "text": "Ала турган алы бар.\nКырк чоронун колунда\nАсабалар калкылдап,\nКөрсө көңүл бөлүнүп,\nАр бирөөсү ошондо\nБир сан колчо көрүнүп,\nБурамалуу жез айза\nБукта кармап имерип,\nАнжыянды чалгын,- деп,\nАлөөкөдөй баатырдын\nАл-жайын билип, сен өзүң\nАбыдан кабар алгын,- деп,\nАжыбайды жиберди.\nЧайдоосу алтын, чай арзан\nЧаалыккан жанды тойдурган,\nСамаркандай калаа жок,\nКыйындар кумар кандырган,\nКыйшык ишти түзөгөн\nКырк чородой балаа жок.\nАзган-тозгон кырк чоро\nАйкөл эрдин жолдошу.\nАйкайлашкан жоо болсо,\nАйныбай кирип кол салчу,\nЖарып берчү жолборсу.\nКан Манастын кырк чоро\nАч айкырык, куу сүрөөн,\nЖоон өпкө, күрсүлдөк.\n\fАйзакерден сыягы,\nАйбаты катуу жоолорду\nАлып берер кыягы.\nЖоодон кайта тартпаган,\nМанас кандын кырк чоро\nӨлүмдөн кайра качпаган.\nТабылбай жолдош булары,\nАртык кыргын чатакта\nАшпай-шашпай кырк кыраан\nТуу түбүнө турары.\nКан Манастын кырк чоро\nЧөп кеч десе, өрт кечет,\nСуу ич десе, уу ичет,"
  },
  {
    "id": "1096",
    "text": "Туу түбүнө турары.\nКан Манастын кырк чоро\nЧөп кеч десе, өрт кечет,\nСуу ич десе, уу ичет,\nБөрк ал десе, баш кесет,\nКүлдүр десе, ыйлатат.\nБарабан кагып, чуу тартып,\nАлып ийчү эмедей,\nАйзасын белен сундуруп,\n«Манас!» деген урааны\nБаарыны кулак тундуруп,\nАнжыянды чалууга\nАжыбайды жиберип,\nСамарканды чабууга,\nМындан кабар алууга\nКүлдүр менен Чалыбай\nЭкөө катар жарышып,\nҮзөңгүсү кагышып,\nСамаркандын быягы\nАк-Талаага барганда\nАксакал байдын баласы\nАралбай чыкты алдынан.\nАралбай туруп муну айтат,\nАйран калчу шумду айтат:\n«Кан Манастын жөкөрү\nКүлдүр менен Чалыбай,\nАтыңдын оозун бура тур,\nАнтаңдабай тура тур!\nКелгендерден кеп уктум,\nСыйкырчыдан көп уктум.\n«Кара көк жал кабылан\nКырк жайсаңы кашында,\nМанас келет, - деп угуп,\n\fКызыл алтын, ак күмүш\nКызык кылып чачты - дейт.\nКыргын тийген эмедей,\nКызыталак Алөөкө\nКытайды көздөй качты - дейт.\nКечилдери, дөөлөрү\nСан дүйнөсүн чачыптыр,"
  },
  {
    "id": "1097",
    "text": "Кызыталак Алөөкө\nКытайды көздөй качты - дейт.\nКечилдери, дөөлөрү\nСан дүйнөсүн чачыптыр,\nЖылан соргон эмедей,\nТыргооту кошо качыптыр.\nКорккон окшойт чамасы -\nИт улуп калды, - деп уктум,\nМаргалаңдын калаасы.\nМурадына жетиптир,\nКызыталак Алөөкө\nКыргын тийген эмедей,\nКызылдай качып кетиптир».\nАралбайдан кеп угуп,\nЭкөө чү! - деп жарышып,\nОкоро түйгөн ак тизгин\nОозу менен алышып,\nАйта-буйта дегиче,\nАчып көздү-жумгуча,\nБаатыр Бакай карыга,\nМанас баштап баарына:\n«Асынганың кырк чоро,\nАлеңгир жаа, сыр жебе,\nАлөөкөдөн кеп уктум,\nАзыр айтам аңгеме!\nКабарын уккан Алөөкө\nКатынга чалыш эл экен,\nАныгын уксам ал чочко\nЭр эмес, кара жер экен.\nБаатыр болсо Алөөкө\nБашташпайт беле кызыкты,\nКызыл жаян кан кылып,\nКылышпайт беле кызыкты.\nМаңдай-тескей турушуп,\nМылтык атып, жаа тартып,\nКарсылдашып урушуп,\nАчпайт беле кумарды,\nАртык болсо Алөөкө\nАлбайт беле буларды.\n\fАтаңдын көрү кырк чоро,"
  },
  {
    "id": "1098",
    "text": "Ачпайт беле кумарды,\nАртык болсо Алөөкө\nАлбайт беле буларды.\n\fАтаңдын көрү кырк чоро,\nТаалайың кемип жетиптир,\nТалкандашып урушар\nДушманың качып кетиптир.\nТаластан чыгып айланып,\nТалкандашып турушпай,\nТакыр жолуң байланып,\nЖортсоң жолуң болбоптур,\nЖоо кыйыны Алөөкө\nКачып, жолуң болбоптур.\nЭми кантип басабыз\nЭркин жаткан талаасын,\nНе бет менен чабабыз\nЭэн жаткан калаасын?»\nКүлдүр менен Чалыбай\nКүйүттүү сөздөн салганы,\nКөк тулпар менен ээлигип,\nКөк жал Бакай кабылан\nАстыга чыга барганы.\nКырк чоронун кыйыны,\nАлтымыштын артыгы,\nБайдын уулу Бакай кан\nБал менен оозун чайкаган.\nКөк сүлөөсүн бөрк кийип,\nКөгала калкан ойногон.\nКапыяда сөз тапкан,\nКараңгыда көз тапкан,\nЖаман айтса таңылбас,\nАйдын караңгысында\nКарсактын изине салса жаңылбас,\nБаатыр Бакай баркылдап,\nКырк чоронун баарына\nКызык кеп айтып бек таштап:\n«Айзакерден ыктууң чык,\nАйбалта чабар мыктууң чык,\nКүндөп-түндөп жол жүрсөк,"
  },
  {
    "id": "1099",
    "text": "«Айзакерден ыктууң чык,\nАйбалта чабар мыктууң чык,\nКүндөп-түндөп жол жүрсөк,\nАт аябай мол жүрсөк\nЧыканактап тынч алба,\nЧырым этип уйку алба!\nТөбөгө келген жамандык\nТөп көтөрөр мыктың чык,\nАк үйлүү жаткан капырга,\n\fАл Алөөкө баатырга\nСары изине чөп салып,\nСаргара кууп калалы,\nКуу изине чөп салып,\nКубара кууп алалы.\nТөрөсү экен кытайдын,\nДөөкүрсүгөн Алөөкө\nТөбөсүнөн басалы,\nЖердин үстүн чалалы,\nЖетик тулпар ат менен\nАстын тозуп калалы,\nКаканчынга жеткирбей,\nКара нээт чочкого\nКаарды катуу салалы.\nТөрөсү экен кытайдын,\nТөбөңдөн тийген Алөөкө\nАртынан жетип алышып,\nАртык болсо Алөөкө\nАйгайлашып салышып,\nКөп көңүлүн басалы,\nОлжолоп алган олжосун\nБаарын журтка чачалы.\nАзапты арбын салалы,\nАтыш кылып чабышып,\nАлтынын талап алалы,\nАлда берсе акмакты\nУзунунан салалы.\nОнжоңдотуп ал канды,\nЖолборстун аман чагында\nЖол үстүнө сүйрөтүп,\nДаңгыттарга жаралы.\nКырк чоро кыраан, катар жүр!"
  },
  {
    "id": "1100",
    "text": "Жолборстун аман чагында\nЖол үстүнө сүйрөтүп,\nДаңгыттарга жаралы.\nКырк чоро кыраан, катар жүр!\nАйтканым ушу билип ал,\nАлөөкөнү аңтарсак -\nБаарың бирдей кырк кыраан\nБайге алып чаң болдук.\nАлөөкөгө алдырсак -\nЧылбыр сүйрөп кан болдук.\nАтышарың Алөөкө -\nАзыр алчу душманың,\nБеттешүүчү белиң бар,\nБээжинге чейин кубалык!\n\fМендеден бөлөк эриң бар,\nЖетсек болбойт эч арман,\nАтаңдын көрү, кырк чоро,\nКыраан Манас барында\nКылымга салгын чоң жаңжал».\nКырк чоронун кырааны\nКыйын Бакай эр ошол,\nТулпар кыйрап, эр чарчап.\nАлөөкө кууган жер ошол.\nАч айкырык чуу болуп,\nАйгайы катуу дуу болуп,\nБакайдын жайын сураба\nАкылы артык, чоң билгич.\nБилбегенди билгизген,\nТуйбаганды туйгузган,\nСайып жүрүп бак кылган,\nСалып жүрүп там кылган,\nАйбаты кыйын, заары күч\nБакайды көрсөң, чоролор,\nЖаныңдан эми күдөр үз!\nБеренсинип, белсенип,\nБерен Манас ошондо\nАстыга түштү теңселип.\nБөтөнчө эрдин баары бар,"
  },
  {
    "id": "1101",
    "text": "Беренсинип, белсенип,\nБерен Манас ошондо\nАстыга түштү теңселип.\nБөтөнчө эрдин баары бар,\nЖан аябай жол баштап,\nБөрү Бакай кабылан\nКөк айза сунуп бойлогон,\nБакайдын жайы ушундай -\nКөгала калкан ойногон.\nКөк жал Бакай абакең\nКөк айзасын ыргаган,\nБерендиги белгилүү\nБет алса жоону койбогон,\nАртык камбыл, ары шер\nАкылы терең кеменгер.\nШумдукту билет алыстан,\nКан Манастын жөкөрү.\nКабылан Манас даанышман\nАнжыяндын ары жагы,\nАдыр-күдүр бери жагы\nЭэн талаага салыптыр.\nМуну менен байкасаң,\n\fЖер союлуп калыптыр.\nБасып өткөн жерлери\nКемер болуп оюлган,\nЖер союлуп, чаң болгон,\nКеткени кыйла жан болгон.\nКеткен экен кытай,- деп,\nИзге салды зор Бакай.\nАстындагы көк тулпар\nОлбуй-солбуй камчы уруп,\nОң-тетири теминип,\nКолундагы сыр найза\nОңго-солго булгалап,\nОйрондук жайын билгизип,\nМанас кандын кырк жайсаң\nИзине салган кези экен.\nСары изине чөп салып,\nСаргара кууп алышты,\nКуу изине чөп салып,"
  },
  {
    "id": "1102",
    "text": "Изине салган кези экен.\nСары изине чөп салып,\nСаргара кууп алышты,\nКуу изине чөп салып,\nКубара кууп алды эми.\nЖоо дегенде сүйүнгөн\nМанас кандын кырк бөрү\nБаары кыраан тегиз эр,\nБаары катар эгиз эр.\nТүнөрүп жаткан дүмөккө\nТүз кирип айза сунушат,\nТүгөл кыргын болсо да\nБирөө калса урушат,\nКачырышкан жоо болсо,\nКачпай айза сунушат,\nКатуу мүшкүл иш түшсө,\nӨлгөнүнөн калганы\nКатуу кайрат кылышат.\nӨрттөн кайта качпаган,\nКан Манастын кырк жайсаң\nАжалдан кайта тартпаган,\nТулпар оозун жайышып,\nЭрендин баары сүйүнүп,\nТөрөсүнгөн Алөөкө\nБээжинине жеткирбей,\nТөбөсүнөн бассак,- деп,\nБажыдан алган сары алтын\nОлжо кылып омбутуп,\n\fОрто жерге чапсак,- деп,\nКыйлаларын кыйратып,\nКапталынан түшсөк,- деп,\nКагыш кылып өлтүрүп,\nКызыталак чочконун\nКанын суудай ичсек,- деп,\nАрадан кармап калсак,- деп,\nАч айкырык, куу сүрөөн\nАра жолдо салсак,- деп,\nБаатырларын барбайтып,\nБалакетке салсак,- деп,\nБажы алуучу мыктысын"
  },
  {
    "id": "1103",
    "text": "Ара жолдо салсак,- деп,\nБаатырларын барбайтып,\nБалакетке салсак,- деп,\nБажы алуучу мыктысын\nТазалап көзүн салсак,- деп,\nТыйпыл кырып аскерин\nӨзүн байлап алсак,- деп,\nКырк чоронун баарысы,\nКыргыл чал баштап карысы\nТулпар оозун жайышып,\nТурбай кууп карышып,\nАдыр-күдүр жер басып,\nАлда нече бел басып,\nАйдай сары талаанын\nЭтек жагын басты эми.\nАнжыян, Кашкар арасын,\nЗоңкойгон тоону ашты эми.\nАры жагын караса,\nКөз жетпеген мунарык -\nАры жагына түштү эми.\nКараса көзгө илинбейт,\nМунарыктап бурчтанып,\nБулуңгур болуп учтанып,\nКайсы экени билинбейт.\nКеткен жактан жаңылбай,\nАбасы Бакай акжолтой\nАстыга салса сан колдой,\nБаскан изден жаңылбай\nАшып-шашып антаңдап,\nАбыдан кууп алды эми.\nОлжолуу малын чачууга,\nКармашары - Алөөкө,\nКырк чоро жолун ачууга\nЖери Какшаал топурак,\n\fКырк чоро жүрүп кеткенде\nТопурактын баарысы\nАсманга учту топурап,\nЖаман-Сууну жөлөндү,\nТулпар, буудан аралаш"
  },
  {
    "id": "1104",
    "text": "Топурактын баарысы\nАсманга учту топурап,\nЖаман-Сууну жөлөндү,\nТулпар, буудан аралаш\nКапкара чаңга бөлөндү.\nАраандай оозу ачылып,\nЭти кызып калышып,\nБашын жерге салышып,\nӨң тулпардын баарысы\nЭти кызып калышып,\nКырк жайсаңдын кырк тулпар\nТаманы жерге тарсылдап,\nКара болот ооздук\nКөмөкөйдө карсылдап,\nКөкүлдү көккө ыргытып,\nУчуп кетчү эмедей,\nКатар баары зыргытып,\nЧыңыроон тарткан кең жайдан,\nЧымчык учпас кең сайдан\nТозоңун тоодой буралтып,\nТоодой болгон кырк бөрү\nТоктолбостон чуратып,\nБелди бекем буунган,\nБерен Манас көк жалдын\nТаалайына туулган,\nБеттешип чыга жоо келсе,\nСала жүргөн чуулган.\nЖээк тартып кылкылдап,\nЖергелешип былкылдап,\nКээ бир жерге келгенде\nАйзанын башы кагышып,\nАртык күлүк тулпардын\nОозу менен алышып,\nКасаба колдо калкылдап,\nСай тулпардан аккан тер\nҮзөңгүдө шалпылдап,\nЭэр белдей белести\nЭңкейип кирип барганда,\nБөтөнчүнүн сазына\nЖаңы кирип барганда,\nБөрү Бакай алдында"
  },
  {
    "id": "1105",
    "text": "Эңкейип кирип барганда,\nБөтөнчүнүн сазына\nЖаңы кирип барганда,\nБөрү Бакай алдында\n\fЖан аябай кыраандар\nЭрте сөзү кеч болуп,\nЭр Алөөкө баатырга\nЖетип айза салууга,\nТүгөнүшүп калууга\nЭки көзү төрт болуп.\nАккула менен Манас шер\nКаарданып камданып,\nКөрсө көңүл бөлүнүп,\nКөк жалдык түрү көрүнүп.\nКең өзөндүн боюна,\nБарып жетти эрендер\nКум-Дарыя оюна.\nСары изине чөп салып,\nСаргара кууп алышып,\nБайкаганда Кум-Арык,\nАтагы экен Лоб дайра,\nКамалып жатып калышып,\nАй караңгы, күн бүркөк\nКараса көзгө илинбейт,\nТүнөрүп агып мамындай\nКайсы экени билинбейт.\nТаң дүмпүйүп калганда,\nСупа садык салганда.\nЖер шоокумдап көрүнүп,\nЖетик Бакай кан абаң\nКеткен жерден жаңылбай,\nКара кырчын, көп жылгын\nКум-Арыктын бою экен.\nЖаңырыктын Жар-Кыя,\nЖалгыз аттын чубама,\nБойлоп эрлер жол жүрүп,\nАры тамам барганда\nСайроолоп суу бөлүнүп,\nКыр кечүүсү көрүнүп,\nШыта-Кечүү, Таш-Кечүү,\nАлөөкө кечер маш кечүү,\nИзи менен суу кечип,"
  },
  {
    "id": "1106",
    "text": "Кыр кечүүсү көрүнүп,\nШыта-Кечүү, Таш-Кечүү,\nАлөөкө кечер маш кечүү,\nИзи менен суу кечип,\nКум-Арыктан өттү эми.\nКөргөнгө болбойт эч арман,\nКөк жал Манас барында\nКытайга салган чоң жаңжал.\n\fТүгөнгөн тоонун тумшукка\nСалып Бакай барганы,\nКайгуулдун жолун чалганы,\nБерен Бакай абакең\nКароолго чыгып калганы.\nКароолду чындап караса,\nБөйрөк, Ак-Чий боюнда,\nАкчык деген ары тоо\nКуюлуп түшкөн оюнда,\nЧоң Ак-Чийдин боюнда\nТигилген экен доңуздун\nАлтын боолуу чатыры,\nКонуп өрүүн болуптур\nКан Алөөкө баатыры.\nОргуп түтүн бөлүнөт,\nАлөөкөнүн сан аскер\nКонуп жаткан көрүнөт.\nЧыканактап уйку алып,\nЧыңыроон тартып тынч алып,\nКулуну бар качырдын\nКулунун союп бой кылып,\nКанкор Манас эренден\nКутулдук, - деп, ой кылып,\nТыргоот, манжуу дөөлөрү\nКыйшалактап кылт этпей,\nКууп душман келет, - деп,\nКамырабай, былк этпей,\nЖаткан экен Алөөкө,\nСандаган алтын, күмүштү\nОлжо кылып буруттан\nАрткан экен Алөөкө."
  },
  {
    "id": "1107",
    "text": "Жаткан экен Алөөкө,\nСандаган алтын, күмүштү\nОлжо кылып буруттан\nАрткан экен Алөөкө.\nТүбү анык жылкы эмес,\nБаккан малы куралы,\nКутургурдун баарынын\nКуйган темир туягы,\nБар шайманы тептегиз,\nКутургуруң Алөөкө\nОн сегиз миң ааламга\nАлдырбай турган сыягы.\nКубаласа мал жеткис,\nБулуттай учкан малы бар,\nЖолунан илек жоо чыкса,\n\fАлдырбай турган алы бар.\nАлдырбай турган себеби -\nКыйын оор жүк жүктөсө\nКайышпай эч бир коюучу\nКызыл куйрук ары бар.\nКырк жылдан бери журт сурап,\nКытайлардын Алөөкө\nКутурган экен абыдан.\nЧалыяр каптап кетсе да\nЧабыша турган алы бар,\nЭрикпей жүгүн артууга\nКериги бар, били бар,\nКелип адам кол салгыс,\nАлөөкөнүн дүмү бар.\nҮйдөй чокмор колго алып,\nАр жабдыгы шайлалуу,\nАлөөкөнүн жанында\nКырып ийчү эмедей,\nЖаткан экен балбандар\nКынжылалып байлалуу.\nКынжыдан балбан бошонсо,\nКырып-союп өткүдөй.\nКудайдан жардам болбосо,\nКызыталак Алөөкө\nКыргын кылып кеткидей.\nКашалайдын жонуна"
  },
  {
    "id": "1108",
    "text": "Кудайдан жардам болбосо,\nКызыталак Алөөкө\nКыргын кылып кеткидей.\nКашалайдын жонуна\nКароолду мыктап коюптур,\nТерең суунун боюнда\nБалбандын теңи болуптур.\nАскер арбын, кол жыйнап,\nБул дүйнөгө Алөөкө\nАлдырбай турган болуптур.\nАлөөкөгө бакмачы\nСакчысы бар, дөөсү бар,\nБалбаны бар, каны бар,\nАлөөкөнүн жанында\nБалакеттин баары бар.\nЭрени бар, эри бар,\nЭсепсиз кыйын шери бар.\nАлтын боолуу чатырда,\nЭр Алөөкө баатыр да\nАлты катын алыптыр,\n\fАлтымыш уулдуу болуптур.\nТутанып өлгөн бул чочко\nБул дүйнөлүк байданын\nБирөөн койбой жыйыптыр.\nАскер арбын, кол жыйнап,\nАлган экен Алөөкө\nЭрендерин мол жыйнап.\nОргуп түтүн бөлүнүп,\nТопон суу толкуп кетсе да\nКызыталак Алөөкө\nАлдырбастай көрүнүп,\nКылыч чабар ыктуу бар,\nЖоо айласын куп билген\nЖоон билек мыктуу бар.\nБалта чабар баатыр бар,\nАлөөкөнүн жанында\nАйтса кепти укпаган,\nКыйкырса тили чыкпаган,\nАйбандан жаман капыр бар.\nМүчөсү бөлөк, заары күч,"
  },
  {
    "id": "1109",
    "text": "Айтса кепти укпаган,\nКыйкырса тили чыкпаган,\nАйбандан жаман капыр бар.\nМүчөсү бөлөк, заары күч,\nКармалаша кеткенде\nКайран жандан күдөр үз!\nАлөөкөнүн балбаны,\nБөтөн тоодой ар жаны\nБеттешип менде барабы,\nБерен Манас болбосо,\nБеттеп адам алабы?\nОпол-тоодой көрүнөт\nАлөөкөнүн карааны.\nЧатырынын алдына\nКерик, качыр, тулпарды\nКержектетип байлатып,\nМомо токоч, ылаңман\nЖан казанга кайнатып,\nЖаткан экен Алөөкө.\nАлөөкөнү көргөндө\nБакайдын көөнү бөлүнөт,\nОн сегиз миң ааламдын\nБалбандары каптаса,\nБаатыр Манас болбосо -\nАлалгыс түрү көрүнөт.\nТаш сайынган кытайдын\n\fДалайлары мында экен,\nКармашканды кайсачу\nБалбандары мында экен.\nМаңдайында жүнү жок,\nКашкалары мында экен,\nЖаралган адам уулунан\nБашкалары мында экен.\nКан Алөөкө капырың,\nКайраты толук баатырың,\nАк үйлүүгө келерде\nКырк кандын эли кытайды\nБүткүл жыйып алыптыр,\nЧубатууга салыптыр.\nКаары толук башкача\nБалбандан тандап алыптыр."
  },
  {
    "id": "1110",
    "text": "Бүткүл жыйып алыптыр,\nЧубатууга салыптыр.\nКаары толук башкача\nБалбандан тандап алыптыр.\nКөктөн чалбар кийишкен,\nКаяшаяк бергендин\nКак куйкасын тилишкен.\nКан ичмеден алыптыр,\nЖаткан иттей кашы бар,\nЖанказандай башы бар,\nЖалаңкычтан алыптыр.\nКачырганды ушулар,\nКарышкырдай тийгидей,\nКаардуу Манас болбосо,\nКармалашкан адамды\nТытып-тытып ийгидей.\nКазанбактай калай ат,\nАр бирөөнүн кулагы\nКөп жерди көргөн Бакай кан\nМендеден башка көрүнөт,\nБу кытайдын сыягы.\nКөк жал Манас болбосо\nЧетине адам барабы,\nЧенебеген журт экен,\nЧелишкен аман калабы!\nЭр Алөөкө баатырың\nЧатырга жатып калыптыр,\nЧоюн баш алган балбандар\nТегеректеп алыптыр.\nКачыр, керик мингени\nАйбалта алып колуна\n\fАры-бери жүрүп жүр,\nЧоң өгүздөй даңгыттар\nЧагарактап үрүп жүр.\nАр борумун байкаса,\nБалакетти салгыдай,\nКатылышкан душманды\nКаран салып башына\nБалбандар байлап алгыдай.\nЭңкейтип адам алгысыз,\nЖолу каткан капырга"
  },
  {
    "id": "1111",
    "text": "Каран салып башына\nБалбандар байлап алгыдай.\nЭңкейтип адам алгысыз,\nЖолу каткан капырга\nЖолоп менде баргысыз,\nБу дүйнөгө жаралып,\nАлбан түрдүү келген бар,\nАйдын караңгысында\nАлыс турган жандарды\nЖазбай атар мерген бар.\n«Кайда душман?» - дечү бар,\nКармап алса биздерди\nКой ордунда кайнатып,\nКазанга салып жечү бар.\nБеттеп менде баргысыз,\nБеттешкен жеңип алгысыз.\nАшкан экен абыдан\nАлөөкөнүн салтанат.\nАң-таң калып эр Бакай:\n«Катылышсак кокустан,\nТүмөндөп колу аттанат,\nКутулбас жаман ооруга\nЭми куу жан капталат!»\nКөрүп туруп Бакайдын\nКөңүлү кетип бөлүнүп,\nЧарпышканга Алөөкө\nЖалаңкыч сыны көрүнүп,\nАлөөкөнү көргөндө\nАбаң Бакай олуя\nКапа болуп сабылып,\nЖаратканга жалынып,\nАлөөкөнү көргөндө\nБакай турду күйүнүп:\n«Атаңдын көрү, Алөөкө\nКайраты ашык жан экен.\nКалың кытай Бээжинге\n\fЖаратылган чеп экен,\nАк үйлүүгө турганы,\nБуркандыгы эп экен,\nКалың журтту кыйратып,\nКылгандыгы эп экен."
  },
  {
    "id": "1112",
    "text": "Ак үйлүүгө турганы,\nБуркандыгы эп экен,\nКалың журтту кыйратып,\nКылгандыгы эп экен.\nКатуу бүлүк кыргызга\nКылгандыгы эп экен.\nАй караңгы бүркөлсө,\nТүн эмине болор,- деп,\nКабылан тууган эр эле,\nМанасты кудай сактай көр,\nКатылышса капырга\nКүн эмине болор?» - деп,\nСүт кымыран таң калып,\nБолот учтуу сыр найза\nКөк жал Бакай таянып,\nКөк тулпар оозун бурду эле,\nАлөөкөдөй чоң кандын\nАр борумун көргөндө\nАң-таң калып турду эле.\nБерен да экен, жан да экен,\nБеренди кудай сактай көр,\nБиз эле эмес, Алөөкө\nАаламдык алы бар экен.\nЭрдиги кара көк экен,\nТыргоот, кытай, манжуусу\nБалбандары көп экен.\nАң-таң калып Бакай кан:\n«Алда кандай болот?» - деп,\nЫңгыр-дыңгыр болду эми.\nАйтып оозун жыйгыча,\nАндай-мындай дегиче,\nКанкор Манас алдында,\nАйчык алтын туу алып,\nЭэрчиткени кырк чоро,\nМанас чыкты чунайып.\nАкыл айран бөлүнүп,\nАйкөл тууган канкоруң\nАбакеси Бакайга\nКеле жатат көрүнүп,\nКырк чоронун баарысы,"
  },
  {
    "id": "1113",
    "text": "Акыл айран бөлүнүп,\nАйкөл тууган канкоруң\nАбакеси Бакайга\nКеле жатат көрүнүп,\nКырк чоронун баарысы,\nКыргыл баштап карысы.\n\fБура тартып караса,\nБуудан Манас арсландын\nМурда түрүн көрө элек,\nКара чаар кабылан\nКачырчудай октолуп,\nАлдына түшүп алыптыр,\nЧолок көк жал арслан,\nКанкоруңдун жолдошу\nЭки жагын каранып,\nЭрди-мурдун жаланып,\nАзыр алып салчудай,\nАрслан эрдин жөкөрү\nАртынан сүрөөн салыптыр.\nЧилтендин бирөө сур жолборс,\nКанкор эрдин жөкөрү\nКатуу коштоп калыптыр.\nАлп кара куш-зымырык\nАзыр алып кетчүдөй,\nАсмандан бутун салыптыр.\nКырк чилтен, Кызыр Ныязы\nКырк миң колдой көрүнүп,\nКылкылдатып айзасын,\nКырып ийчү эмедей,\nКыр-кырынан сунуптур,\nЖылаңач Кызыр олуя\nЖылоо салып туруптур.\nКолдогону бир тогуз\nКолдоп алган кези экен,\nҮй айлана бергиче\nҮйдөй кызыл тал бүтүп,\nҮстүртөн кудай жар бүтүп,\nШай ата, Кызыр экөөлөп,\nОнжоңдотуп Кула атын\nОн эки чоро жетелеп,\nТөөдөй болгон алтын так"
  },
  {
    "id": "1114",
    "text": "Шай ата, Кызыр экөөлөп,\nОнжоңдотуп Кула атын\nОн эки чоро жетелеп,\nТөөдөй болгон алтын так\nАйбанбозго жүктөтүп,\nКызыр чалган кырааның\nАлөөкө турмак, ааламды\nАңтара турган алы бар.\nКыр-кырынан караса,\nКымбат Манас кыраандын\nКыйындык түрү көрүнөт,\n\fЭрен да экен, шер да экен\nКыраан көк жал барында\nАлөөкө турмак, ааламды\nАла турган чагы бар.\nКызырдуу мындай ким жүргөн,\nАлөөкө турмак, ааламга\nАрслан Манас көк жалың\nСала турган чоң дүрбөөн.\nАстындагы Аккула\nАлда берген мал экен,\nҮстүндөгү Манас кан\nУшунчалык ааламды\nКүтүп алчу жан экен.\nБелгиси ачык көрүнүп,\n«Берендей болуп ким» жүргөн,\nБекер эле коркуп жатыпмын,\nБеттешкенге бул Манас\nСалат экен чоң дүрбөөн.\nКайнап жаткан кытайга\nКачырышып көрөйүн,\nКанкоруңдун өзүнө\nКараан болуп берейин.\nЭптеп эбин табайын,\nЭби менен урушуп,\nЭсилим Манасты сактап калайын.\nШерим Манас турганда,\nКытай эмес кылымдын\nКандыгын тартып алайын,\nКайырдин окшойт Алөөкө"
  },
  {
    "id": "1115",
    "text": "Шерим Манас турганда,\nКытай эмес кылымдын\nКандыгын тартып алайын,\nКайырдин окшойт Алөөкө\nКармалашып калайын, -\nДеп, ошонтүп, зор Бакай\nМанасты көрүп кубанып,\nБаатыр шерге муну айтып:\n«Жортсоң жолуң болуптур,\nЖогуң жолго конуптур,\nКызыр чалган кырааным,\nКырылышар чак келди,\nӨткөрө турган туйгунум,\nӨлүшө турган тап келди.\nЖогуң жолго конуптур,\nЖортсоң жолуң болуптур.\nКелберсиген канкорум,\n\fМен көргөндү көрдүңбү,\nМен билгенди билдиңби?\nТим жаралбас туйгунум,\nТилегиң кудай бериптир,\nТиктеген жооң Алөөкө\nБет алдыңа келиптир.\nМен көргөндү көрдүңбү,\nМен туйганды туйдуңбу?\nБээжинге чейин куучу,\nТүркүгү алтын чатырың\nБет алдыңдан кезикти,\nЭр Алөөкө баатырың.\nКечээ, Жылгындуунун оюнда,\nКең Таластын боюнда,\nТалас эмес, далайды\nТалкандай чалып көп жерге\nКоруп алам дечү элең.\nАлөөкөгө кезиксем\nАндай-мындай дедирбей,\nСоруп салам дечү элең.\nКалыңга кирсең чаң мына,\nКырышсаң кытай ал мына!"
  },
  {
    "id": "1116",
    "text": "Андай-мындай дедирбей,\nСоруп салам дечү элең.\nКалыңга кирсең чаң мына,\nКырышсаң кытай ал мына!\nАлтайдан бери көчкөндө\nАйкөл болду атагың,\nАлөөкөгө кол салып,\nАрбыды баатыр чатагың.\nАлөөкө кан эр экен,\nЖыйып алган аскери\nКумурскадан көп экен».\nБакай айтып турганда\nКыргыл баштык карысы,\nКыйкырып колду салууга,\nКылчылдады ошондо\nКырк чоронун баарысы,\nМанаска айтып тургуча,\nАкылды арбын кылгыча,\nКашалайдын жонунан\nКароолу качып келиптир,\nКан Алөөкө баатырга,\nКайраты толук капырга\nКабарды катуу бериптир.\nАшып-шашып антаңдап,\n\fСакчыларын тебелеп,\nБалбандардын баарысын\n«Камынгын!» - деп жемелеп,\nАлтын түркүк чатырга,\nКабар берди кароолдор\nАлөөкөдөй баатырга.\n«Эр Алөөкө, баатыр кан,\nМен көргөндү көрдүңбү?\nМен билгенди, билдиңби?\nУктаса, уйку канбайбы,\nЖатканда жамбаш талбайбы!\nЧоң-Бээжинге кат учур,\nКат учурсаң бат учур.\nКалың казган ор келди,\nКайнатылуу шор келди.\nКүндүн батар жагынан"
  },
  {
    "id": "1117",
    "text": "Кат учурсаң бат учур.\nКалың казган ор келди,\nКайнатылуу шор келди.\nКүндүн батар жагынан\nОргуп-оргуп чаң чыкты,\nЧаңга чыдап тура албай,\nОйлонсоң, менден жан чыкты.\nКөк сүлөөсүн бөрк кийген,\nКөк тулпар сындуу ат минген\nКайгуулга чыгып калыптыр,\nСырың менен чыныңды\nСынап көрүп алыптыр.\nАнысы көрүп турганда,\nОк өтпөгөн тон кийген,\nОк жетпеген ат минген\nБелестен чыкты кырк бир жан,\nКыялын карап отурсам,\nКызыталак канкор өзү экен,\nСары изиңе чөп салып,\nСаргара кууган кези экен.\nОң жагыңа качсаңыз\nЭр кырылар чөл келет,\nСол жагына качсаңыз\nКайып качар жолу жок,\nКамалып өлөр бел келет.\nАлөөкө кан, ат камда,\nАлеңгир жаа, сыр жебе\nКөч үстүнөн көрөбүз,\nАскериңди бат камда!»\nКабарчы мындай деген соң\n\fКан Алөөкө баатыры\nЖанында Кутка канына,\nКабар кылды Алөөкө\nБалбандардын баарына.\nМиң аскерди чакырган\nАлөөкөнүн белгиси -\nБил териси доолбас,\nЖоондугу төрт кулач,\nҮнүң уксаң ыраак кач."
  },
  {
    "id": "1118",
    "text": "Алөөкөнүн белгиси -\nБил териси доолбас,\nЖоондугу төрт кулач,\nҮнүң уксаң ыраак кач.\nШашканда чабат балбаны,\nАнча-мынча кулактын\nЖөн эле чыгат далдалы.\nДоолбас бекем кагылды,\nКөлүк коштоп, жүк арткан\nТөө-төөсүнө жабылды.\nЭр Алөөкө баатырга\nШашкалаң катуу көрүндү,\nКайнап жаткан жанказан\nКоломтого төгүлдү,\nКалдайлар атка камынды,\nТыргоот, манжуу чуу түшүп,\nАт-атына жабылды.\nАлөөкөнүн жанында\nБашчы улугу Тагылык,\nКаражолтой капырдан\nКайнап жаткан көп улук.\nКерней-сурнай тартылып,\nКерикке алтын артылып,\nСаксаңдашып балбандар\nАшып-шашып жүгүрүп,\nУйгу-туйгу дүрбөшүп,\nСозолошуп жүр дешип,\nАшып-шашып антаңдап,\nЖамандардын баарысы\nМинген атын таба албай\nБөлөк атка жабышып,\nЖаңжалы жаман артышып:\n«Өз атың, таап мингин»,- деп,\nБирөөнүн атын мингенди\nТоголото тартышып,\nАйза колдо короктоп,\nАрбып-дарбып сороктоп,\n\fАртына албай алтынын\nКээ бирөөсүн экөөлөп.\nКээ бирөөсү келжиреп:"
  },
  {
    "id": "1119",
    "text": "Арбып-дарбып сороктоп,\n\fАртына албай алтынын\nКээ бирөөсүн экөөлөп.\nКээ бирөөсү келжиреп:\n«Алтын калып калды»,- деп,\nБойдок атын жетелеп,\nАйласын таппай шашышып,\nАркы-терки качышып,\nКирерине көр таппай,\nКачарына жер таппай,\nКатуу бүлүк, чоң жаңжал\nБолуп эми кетти эми.\nМаңдайдан чыкты бакырык,\nКыядан чыкты кырк бир жан:\n«Манастап!» - ураан чакырып.\nАйгай кулак тундуруп,\nАк асаба туу болуп,\nАлөөкөнүн казаты\nАйгайлаган чуу болуп,\nАч айкырык, куу сүрөөн,\nКөк тулпар менен зыргытып,\nКөгала желек туу алып,\nКөк жал Бакай абакең\nТак алдында көрүнүп.\nАрт жагынан бакырык,\nТоодой Кула ат минип,\nТолгонуп көк жал Манас кан:\n«Манастап!» - ураан чакырып,\nСебилдүүсү сексен төрт,\nСерпишкен жагы кызыл өрт.\nАсмандан түшкөн Боз кисе\nБоз кисени курчанып,\nАлтын түркүк чатырга,\nАлөөкөдөй баатырга\nМанас кирди кол салып.\nАлкым жактан Ажыбай\nАйкырып айза сунду эле,\nАч айкырык, куу сүрөөн\nАбакең Бакай акжолтой"
  },
  {
    "id": "1120",
    "text": "Алкым жактан Ажыбай\nАйкырып айза сунду эле,\nАч айкырык, куу сүрөөн\nАбакең Бакай акжолтой\nКисени мыктап курчанып,\nЖер жайнаган манжууга\nЖеткен экен кол салып,\nМанастан Бакай кем эмес,\n\fКемите коёр эр эмес.\nТопурак учуп, тоз кайнап,\nЭрен өлүп, көз жайнап,\nМаңдай-тескей турушуп,\nМылтык атып, жаа тартып,\nБарсылдашып урушуп,\nКудай сүйгөн канкор шер\nКалайман салган ошо жер.\nЭңкейиште эр сайып,\nЭченди катар тең сайып,\nОнжондотуп Кула атын\nОң-тетири чуратып,\nЖеткен жерин майдалап,\nЖетигиң Манас сулатып.\nАлышпай эрлер жатабы,\nАлдырып салдык жоого,- деп,\nОшо күндөн ушу күн,\nАксы болду атагы.\nТуура жагын карасаң -\nАч айкырык, куу сүрөөн\nМанас кандын кырк бөрү\nКытайга салды чоң дүрбөөн.\nКырк чоронун ичинде\nКыргыл баштык карысы,\nКырылып, жанды аябай\nКырылышты баарысы.\nЖер өлчөөлөп турушуп,\nБаатырдын жөнү ушундай,\nЖекеме-жеке урушуп,\nБерендериң барында\nБеттешкени ушундай.\nБелги кылып талааны"
  },
  {
    "id": "1121",
    "text": "Жекеме-жеке урушуп,\nБерендериң барында\nБеттешкени ушундай.\nБелги кылып талааны\nБек майданга чыгышып,\nБеттешкенин бир бири\nАйза менен жыгышып,\nЖекесине чыдабай,\nАч айкырык, куу сүрөөн\nАламанды салды эми.\nКан Манас, Бакай, Ажыбай\nАлөөкөнүн көп колу\nКаптап жатып калды эми.\nКудай бетин көрсөтпө,\n\fКапчыгай көчкөн эмедей,\nАйза төштө такылдап,\nАйбалта башта шакылдап,\nКасаба колдо калкылдап,\nКылыч башта жаркылдап,\nАламанга киргенде,\nАшкере согуш болгондо,\nАйза тийген эрендер\nЧетке тартып жадашып,\nКачпаганы качканын,\nАйза менен кадашып,\nКараса көзгө илинбей,\nКум-Арыктын кең талаа\nКайсы экени билинбей,\nТопурак учуп, чаң каптап,\nТулпарлардын баарысы\nЧаңга оролуп жөлөнүп,\nСогуштун жайы мамындай,\nТулпарлардын баштары\nКыпкызыл канга бөлөнүп,\nАрбын болду атагы,\nАлөөкөнү алганда Арслан\nМанас төрөнүн\nКатуу болду чатагы.\nАдам өлүп, сай толуп,\nАбаң Бакай карыя\nТурган экен былк этпей,"
  },
  {
    "id": "1122",
    "text": "Манас төрөнүн\nКатуу болду чатагы.\nАдам өлүп, сай толуп,\nАбаң Бакай карыя\nТурган экен былк этпей,\nТуу кармаган ал болуп,\nАргын кандын Ажыбай\nАлкымды тозуп сайышып,\nЫрамандын Ырчы уулу,\nҮзүктөй калпак эр Шууту,\nКолу күчтүү Байчоро:\n«Качар жагы кайсы?» - деп,\nКаңгай жагын тозуптур,\nАндан бөлөк чоролор\nКыйкырып айза салыптыр,\nКырылышып калыптыр.\nКабылан Манас көк жал шер,\nКайратты кылып курган эр,\nБерендер алган беш белги,\nБеш-алты жерге орнотуп,\n\fБерен Манас эр көк жал\nБет алган жагын сойлотуп,\nАсылдар берген ар белги,\nАр кайсы жерге орнотуп,\nАйдап жүрөт арсландар\nАлөөкө колун сойлотуп,\nКаарданып чамынып,\nКанкордун жүзүн көргөндө\nАлөөкөнүн калың кол\nКачып жүрөт жабылып.\nКапталдан чыкты Ажыбай\nКачырса кайта тартпаган,\nКанкоруңдун кырк чоро\nКамбылдыгы бир далай.\nОлуя чалыш Бакай кан,\nАр машайык белгисин\nУккан Бакай эмеспи,\nЧатак каалап, чыр издеп\nЧыккан Бакай эмеспи.\nКүчөп келген душманды"
  },
  {
    "id": "1123",
    "text": "Уккан Бакай эмеспи,\nЧатак каалап, чыр издеп\nЧыккан Бакай эмеспи.\nКүчөп келген душманды\nКум талкан кылып ушалап,\nКырк аркан бою зынданга\nТыккан Бакай эмеспи.\nБакай жайын сурасаң -\nЭрендердин даңгылы,\nКанкор Манас шериңдин\nКараан кылган камбылы.\nБакайдын жайын сурасаң,\nИч этинен ок өтпөс\nКийген Бакай эмеспи,\nТөрө, шерин табалбай,\nТөгөрөктүн төрт бурчун\nТөрт айлана кыдырып,\nЖүргөн Бакай эмеспи.\nКечээ Бакай абасы\nУрунарга тоо таппай,\nУрушарга жоо таппай,\nКара дөөнү камаган.\nКөк жал Бакай абасы\nКөк дөөнү кошо жайлаган.\nЖердин көбүн талкалап,\nЧоюн алп деген алп чыккан,\n\fБу түгөнбөс дүйнөдөн\nАлбан түрдүү калк чыккан.\n«Жер үстүн жеке ээлейм», - деп,\nКара тажаал Чоюн алп\nКатуу каар кылганда,\nАдам менен айбанды,\nЖер үстүндө жандарды\nКойбой кырып турганда,\n«Кылмыш кимде?» - дебестен,\nКез болгонду Чоюн алп,\nКойбой кырып салыптыр.\nАты угулуп ааламга,\nАрбагы чыгып баарыга,\nӨз билгенин ал капыр"
  },
  {
    "id": "1124",
    "text": "Койбой кырып салыптыр.\nАты угулуп ааламга,\nАрбагы чыгып баарыга,\nӨз билгенин ал капыр\nКыла турган болгондо,\nЖолуккан жандын баарысын\nКыра турган болгондо,\nБаатырынан, эринен\nБакай кандын шеринен,\nУламадан угулуп,\nБилгичтерден билинип,\nБолоттон айза кылынып,\nКулак угуп, көз көргөн\nАлптардын баары жыйылып,\nЖер алдынан сексен алп,\nЖер үстүнөн токсон алп,\nЭкөө ортого алганда,\nЧоюн алпка чоң уруш\nКалк жыйылып салганда,\nМендеден бөлөк Чоюн алп\nКалайман мүшкүл катуулап,\nСала турган болгондо,\nКатылган алпты талкалап,\nАла турган болгондо\nБайдын уулу Бакай кан\nБал менен оозун чайкаган,\nКөк сүлөөсүн бөрк кийген,\nКөгала калкан ойногон,\nБаатыр Бакай барыптыр,\nАнда барган себеби -\nМанасты издеп калыптыр.\nЖердин түбү - Желпиниш,\n\fЖелпиништин бери жагы\nШамал чыгар керүүдө\nТоксон алп менен сексен алп -\nБеттешкени Чоюн алп,\nКызыл канга бөлөнүп,\nКыргын болгон жеринде,\nАрслан Бакай ошондо"
  },
  {
    "id": "1125",
    "text": "Беттешкени Чоюн алп,\nКызыл канга бөлөнүп,\nКыргын болгон жеринде,\nАрслан Бакай ошондо\nЧоюн алптай капырга\nАтышты арбын салыптыр,\nСексен алп менен токсон алп -\nЧоюн алптын колунан\nАжыратып алыптыр.\nАжыратып алаарда\nАл Чоюн алп капырдан\nАт салышкан жеке жок,\nАйрылбаган чеке жок,\nБет алышып келгенде\nМээнет экен Чоюн алп,\nАйза сынып быркырап,\nЧаап өткөн жеринен\nКан төгүлүп шыркырап,\nЖети күн тынбай урушуп,\nКалган Бакай эмеспи,\nЧоюн алптын Кер атын\nБылчыратып талкалап,\nСайган Бакай эмеспи.\nКаруусу толук капырды,\nКан Чоюн алп баатырды\nКырк аркан бою зынданга\nСалган Бакай эмеспи.\nАлптарды, дөөлөрдү,\nАр кимиси ар башка,\nАр кайсы жерге ээлерди\nАжыратып Чоюндан\nАлган Бакай эмеспи.\nБайдасы тийип Бакай эр,\nЖер үстүндө сексен алп,\nЖер астында токсон алп,\nБулардан тегиз бата алып,\nБаатыр Бакай атанып,\nКелген Бакай эмеспи.\nАйза имерип сунганда\n\fКамбыл Бакай эмеспи,\nБаатыр Манас сырдашы"
  },
  {
    "id": "1126",
    "text": "Келген Бакай эмеспи.\nАйза имерип сунганда\n\fКамбыл Бакай эмеспи,\nБаатыр Манас сырдашы\nДаңгыл Бакай эмеспи,\nКарап кылып Чоюнду\nКелген Бакай эмеспи,\nКудай айдап Манаска\nКелген Бакай эмеспи.\nБакайдын жайы ушундай -\nАйзакерден абыдан\nЫктуулугу дагы бар,\nАйла тапкыч акылман,\nМыктуулугу дагы бар.\nАры билгич, ары эр,\nЭр Алөөкө баатырга\nЭми Бакай абакең\nКол салышкан ошо жер.\nТүнөргөн чаңда кайран баш,\nУшу чатак ичинде\nАжыбай, Бакай, шер Манас -\nУшул үчөө аралаш.\nКозголтуп айза сунушуп,\nКезектешип урушуп,\nМанас сайып өттү эле,\nАжыбай башын кести эле,\nБакай сайып өтүп жүр,\nМанас башын кесип жүр.\nАндай-мындай дегиче,\nАчып көздү-жумгуча\nКыргынды кызык баштады,\nАлөөкөнүн көп колун\nАрслан Манас, Ажыбай,\nБөрү жолдуу кырк баатыр\nТакыр кырып таштады.\nКалдайларын кармаптыр,\nКүрмө кийген күчтүүсүн,\nТаш сайынган тазасын\nТакыр койбой талкалап,\nТакыр кырып таштаптыр.\nКаарды катуу баштаптыр."
  },
  {
    "id": "1127",
    "text": "Таш сайынган тазасын\nТакыр койбой талкалап,\nТакыр кырып таштаптыр.\nКаарды катуу баштаптыр.\nКалтырбастан көп колун\nБаарын кырып таштаптыр.\nКалтырбаган себеби -\n\fЖаңжалды жаман кылышкан,\nЖан аябай урушкан.\nОлжого алган алтынын\nАрслан Манас ошондо\nОлжо кылып чачыптыр.\nЭр Алөөкө баатырдын\nТөбөсүнөн баскан жер,\nАты турат азыр да,\nТөрт түлүгүн чачкан жер.\nКашалай терең оюнда,\nКум-Арык дайра боюнда,\nКызыкты кымбат кылдырып,\nЖетик экен Алөөкө\nЖелбегей торко кийиптир,\nЖелбеген жорго миниптир.\n(Алтымыш манжуу, кырк төрө\nАлган экен жанына.)\nОлжолоп алган алтынды\nАй-талаага чачыптыр.\nСыйкырчысы күн жайлап,\nЖетик экен Алөөкө\nБээжинди көздөй качыптыр.\nКанкор Манас кол салган\nЧоң жаңжалды карачы.\nҮзүлгөндү улаган,\nЧачылганды жыйнаган,\nАкылман Бакай абасы\nАр кызматын карачы.\nАлөөкөгө кирерде,\nАйгайлатып тиерде:\n«Ишибиз болот окус, - деп,\nТутанып өлгөн Алөөкө\nКачып кетет кокус», - деп,"
  },
  {
    "id": "1128",
    "text": "Айгайлатып тиерде:\n«Ишибиз болот окус, - деп,\nТутанып өлгөн Алөөкө\nКачып кетет кокус», - деп,\nМанас кандын кырк бөрү\nЖоого тие элегинде\nЧогуу жыйып алыптыр,\nЧубатууга салыптыр.\nКара мылтык карс этсе\nКачпай турган эренден\nАлган экен эр Бакай,\nЧогоол мылтык чорт этсе\nЧочубаган беренден\n\fТапкан экен зор Бакай.\nАкыл ойлоп имерген,\nКачып кетер жолуна,\nДыңшаң-Талаа боюна\nОн эки чоро жиберген.\nОн эки чоро ошондо\nБуйрук алып тозуптур,\nАрслан Бакай абаңдын\nАкылы артык озуптур.\nОшо тозгон жолунда,\nОшо күндөн ушу күн\nОн эки чоро аты бар,\nОн экиси баарысы\nОйротту бузар каркыбар.\nАл чоронун аттары\nКүлдүр менен Чалыбай,\nСерек, Шууту бул экөө,\nТөлгөчү менен Ырчы уулу,\nБайчоро менен Боз уулу,\nКөрөгөчү Даңгылы,\nАйзакерден мааниси -\nОн эки чоро озуптур.\nЭр Алөөкө баатырдын\nАстынан чыгып ошондо\nОн эки чоро тозуптур.\nЧакчелекей жөө туман\nЧаңды көрдү он эки.\nЖанталашып токтобой,\nКатуу качкан бир түркүм,"
  },
  {
    "id": "1129",
    "text": "Чакчелекей жөө туман\nЧаңды көрдү он эки.\nЖанталашып токтобой,\nКатуу качкан бир түркүм,\nЖанды көрдү он эки.\nКүлдүр менен Чалыбай\nКароолго карап туруптур,\nБерки калган он бөрү\nКыйкырып айза сунуптур.\nОну жолдон чыкканда\nОйрон экен Алөөкө\nЖамгырдай кылып жаа тартып,\nМөндүрдөй кылып ок атып,\nКарама-каршы турушуп,\nКамбылдык жайы ушундай\nМылтык атып, жаа тартып,\nКарсылдашып урушуп,\n\fМылтык тийген топ түшүп,\nАжал жеткен окко учуп,\nАйза учуна чыдабай\nОлпок тондор булунду,\nКазанбактай булалар\nАйза учуна жулунду.\nОн эки чоро көйкашка\nЭрдиги жандан бир башка,\nАйтылбайт сөздүн бекери,\nАаламды бузар бөрүлөр\nАрслан Манас жөкөрү,\nАтышты арбын салыптыр,\nАлөөкөнү качырбай,\nТак алты күн болгуча\nЖолун тозуп калыптыр.\nКыраан Манас кабылан\nКыргынды кызык баштаптыр,\nАлөөкөнүн алтын арткан сан колун\nТакыр кырып таштаптыр.\nЭрендерин союптур,\nАл алтындын жанына\nАла качып кетчүдөй\nКырк чорону коюптур."
  },
  {
    "id": "1130",
    "text": "Эрендерин союптур,\nАл алтындын жанына\nАла качып кетчүдөй\nКырк чорону коюптур.\nАжыбай, Бакай эки эр\nЖолдош кылып алыптыр,\nАрслан төрө ошондо,\nКан Алөөкө баатырдын\nКачкан изге салыптыр.\nАжыбайдын Карткүрөң,\nКан Манастын Аккула,\nБакай кандын Көк тулпар\nҮч тулпар менен жарышып,\nОозу менен алышып,\nЭэлендирип булкунтуп,\nЭнтиктирип жулкунтуп,\nКыраандардын кылыгы,\nКытайга салган бузугу,\nЭнтеңдеп үчөө жарышып,\nҮзөңгүсү кагышып,\nЭңкейишке киргенде\nКөк тулпар озот мойнунча,\nАдыр-күдүр жер келсе\n\fАккула озот боюнча,\nАй-талаага келгенде\nКарткүрөң озот оюнча.\nЭрен Бакай, кан Манас\nЭсеби жок ээликти,\nЭркин сары талаага\nЭми көк жал кезикти.\nТалаанын жайы ушундай\nЧымчып жээр чөбү жок,\nЧык этим жерде суусу жок.\nЖер көрүнбөй байланган,\nЖердин бети көрүнбөй\nЖөө туман түшүп айланган.\nКараса көзгө илинбей,\nЖердин бети жөө туман\nКайсы экени билинбей,\nЖерден мунар бөлүнбөйт,\nТоо башы топудай болуп көрүнбөйт,"
  },
  {
    "id": "1131",
    "text": "Кайсы экени билинбей,\nЖерден мунар бөлүнбөйт,\nТоо башы топудай болуп көрүнбөйт,\nАдыр-күдүр ары жагы,\nАк-Өзөн талаа бери жагы,\nОшого кирип барганда\nАры жагы бакырык,\nБакырыкты байкаса,\n«Манастап!» - ураан чакырып,\nБери жагында бакырык,\nУгуп байкап караса,\n«Какандап!» - ураан чакырып,\nОн эки кеткен ойрондор\nБаатырдыгы башкача\nОзуп калган кези экен.\nЭки жакка кетирбей,\nЭр Алөөкө баатырды\nОн эки кыраан, эр Шууту\nТозуп калган кези экен.\nКаканчындын Бээжинге,\nБолот эшик дарбаза\nКытайлардын Алөөкө\nКыйын эр экен байкаса,\nАламан коюп, чуу туруп,\nОн экисин кыйратып,\nБаса турган болуптур.\nТутанып өлгөн Алөөкө\n\fТуш-тушка тарап кутулуп,\nКача турган болуптур.\nТак ошонтүп турганда\nАккула санга бир салып,\nАрслан төрө ошондо\n«Манастап!» ураан бир салып,\nКанкор Манас жеткенде\nКаптал жагы бакырык,\nЖана жетти эр Бакай,\n«Манастап!» - ураан чакырып.\nКыя жагы бакырык,\nКыраан Ажы көк жалың"
  },
  {
    "id": "1132",
    "text": "Жана жетти эр Бакай,\n«Манастап!» - ураан чакырып.\nКыя жагы бакырык,\nКыраан Ажы көк жалың\nКарткүрөң менен ойнотуп,\nКез келгенин сойлотуп,\n«Манастап!» - ураан чакырып,\nАсты жактан чоролор\n«Манастап!» салды сүрөөндү.\nКанча баатыр болсо да\nКарап туруп Алөөкө\nАйласы эми түгөндү,\nКойбой кыргын салды эми,\nЭки ортого алды эми.\nКалдайы менен Алөөкө\nАтынан түшүп калды эми.\nТизелери бүгүлүп,\nАлдырганда кытайдын\nАдаты ушу турбайбы,\nКан Манастын алдына\nКелин болуп жүгүнүп.\nАлөөкө колго түшкөн соң,\nЖанагы Манас баатырың\nЖапааны жаман баштады.\nЖанындагы манжуусун,\nЖайсаңдарын, төрөсүн,\nЭл бийлеген эмесин\nТакыр чаап таштады.\nКара тилин кайрады,\nКан, өлтүрбө мени, - деп,\nКамбыл экен Алөөкө\nМамындай айтып сайрады:\n«Бали, Манас, эр көк жал,\nШер экениң чын экен,\n\fАртык баатыр кан ичме\nЭр экениң чын экен.\nТуура Манас көк жалым,\nКең Алтайда туулуп,\nШер экениң билинген.\nАтагыңды укканда\nКаканчындын кандары"
  },
  {
    "id": "1133",
    "text": "Кең Алтайда туулуп,\nШер экениң билинген.\nАтагыңды укканда\nКаканчындын кандары\nБүткүл бойдон күйүнгөн.\nСени туулду дегенде\nБоконо сөөгүм болк эткен,\nБокту ичегим солк эткен.\nЭр Эсенкан чочконун\nЭселегин көрдүңбү,\nТуулуптур Манас, көк жалды\nЭбак кармап алдым, - деп,\nКырк аркан бою зынданга\nАлып барып салдым,- деп,\nКаражолтой манжуунун\nКалп айтканын кантейин,\nКанкорум Манас келипсиң,\nКолуңа түшкөн коёнмун.\nКыргын сала берипсиң,\nКабар билип, кеп укпай,\nКан Манас келет, - деп укпай,\nАтагың билбей көп жүрдүм.\nМен ак үйлүү турганда,\nАлым салып бурутту\nАябай алып, жеп жүрдүм.\nУргаачыдан алдым узуңду,\nАлым кылып, мен алдым,\nАппак сулуу кызыңды.\nУккун, Манас мунумду,\nБүткөргөмүн мен эчак\nБу дүйнөлүк кунумду.\nБаатырыңды мээледим,\nЖылан менен урушуп,\nТакыр баарын жоготуп,\nМаргалаң шаарын ээледим.\nБурут, менин жериңде\nАк үйлүү турган кан элем,\nКүч-кубатым ошондо\nСулайманча бар элем."
  },
  {
    "id": "1134",
    "text": "Бурут, менин жериңде\nАк үйлүү турган кан элем,\nКүч-кубатым ошондо\nСулайманча бар элем.\n\fБээжинден чыккан бел элем,\nКалың кытай элине\nКалаалуу коргон чеп элем.\nКерек элем кытайга\nКейитпей байлап алыңыз,\nТемир торго салыңыз.\nКырк эшиктүү Бээжинде\nӨзү бааша, кудаа эмес,\nКылган иши баарысы\nКудайыңдан жудаа эмес,\nБээжин каны Карыкан\nАлты күлүк ат берип,\nАлакандай кат берип,\nБуга кабар салыңыз,\nКарыкандын алдына\nЖетик айтып барыңыз.\nДегениңе көнүүчү,\nУшу менин айымдан\nБээжиндеги чынар бак,\nИчиндеги алтын так,\nАнык сизге көнүүчү,\nЧет-Бээжиндин кандыгын\nТакыр сизге берүүчү.\nБул жиниңди тыйыңыз,\nБизди тирүү кылыңыз.\nБизди тирүү кылбасаң,\nЧымындай жанды кыйнасаң,\nӨлтүрсөң менде айла жок,\nАрслан Манас кабылан\nЧымындай сизге байда жок.\nБелгилүү элем, кан элем,\nКайнаган кытай элине\nАла-Тоодой бар элем.\nЧынмачынга Бээжинге\nЖүк көтөрөр эр элем.\nКалың элдин четине,\nКайнаган душман белине"
  },
  {
    "id": "1135",
    "text": "Чынмачынга Бээжинге\nЖүк көтөрөр эр элем.\nКалың элдин четине,\nКайнаган душман белине\nАк үйлүү жүргөн жан элем.\nАйтканым ушул билип ал,\nАрслан Манас, тилимди ал.\nКайгуулга чыккан кезиңиз,\nКанкор Манас чыкканда\n\fКандардын баарын соёт,- деп,\nКабардарбыз өзүбүз.\nСынчыларды жиберип,\nСени издетип калганбыз,\nСынчылар издеп табалбай,\nӨзүбүздү өзүбүз -\nБалакетке салганбыз.\nКыйланы айтам, угуп ал,\nКызыр чалган Манасым,\nКыйналып айтам тилимди ал.\nАк үйлүүдө турганда\nАаламды соргон баатырбыз,\nЭми сенин колуңда.\nКолго түшкөн бакырбыз.\nАлтын казган казына -\nКенимди кошо берейин,\nЧай алуучу Кара-Кыр -\nЖеримди кошо берейин.\nТаш-Көпүрө шаарым бар,\nТаш-Көпүрө жеринде\nТүмөндөгөн айылым бар,\nМуну кошо берейин.\nАнын быяк четинде,\nАгала чап, Кызыл-Кум,\nАңчы барса жыргаган,\nОйнобой менде турбаган,\nКымбат баа жерим бар -\nМуну кошо берейин.\nӨлтүргөн менен айла жок,\nМени өлтүрүп таштасаң,\nТеңизим, сага байда жок."
  },
  {
    "id": "1136",
    "text": "Муну кошо берейин.\nӨлтүргөн менен айла жок,\nМени өлтүрүп таштасаң,\nТеңизим, сага байда жок.\nӨзүм өлсөм сөз калат,\nТүгөнбөй турган кунум бар,\nАлөөкө менден туулган\nТак алтымыш уулум бар,\nАйтсам кызык мунум бар,\nАйкөл Манас угуп ал.\nАлтымыш жайсаң кенжеси,\nБайлоодогу Алөөкө кандын эркеси -\nАжайыптан окуган,\nАтагын уккан чочуган.\nТетиги жалгыз көздүн элинен,\n\fАберген деген көлүнөн,\nСуук-Төр деген жеринен,\nАлтымыш баштуу ажыдаар,\nАжыдаардын алдынан\nБыйыл алты жыл болду окуду,\nАтагын уккан чочуду.\nАлты сан бала бир барып,\nАлты саны кырылып,\nАлты бала бир келди.\nКырк эшиктүү Бээжиндин\nКырк эшигин ачты - дейт,\nСынчылар жыйып алыптыр\nБээжиндин каны Карыкан\nЧубатууга салыптыр.\nКанчалык сынчы көрдү - дейт,\nКөргөн жандын кыйласы\nЖүрөгү чыгып өлдү - дейт.\nЖүргөнүнөн чаң чыгып,\nДообушунан жан чыгып\nКоломтодон кор чыгып,\nКоңурбай аттуу зор чыгып,\nКаарды катуу баштаптыр,\nКармаша кеткен калдайды"
  },
  {
    "id": "1137",
    "text": "Коломтодон кор чыгып,\nКоңурбай аттуу зор чыгып,\nКаарды катуу баштаптыр,\nКармаша кеткен калдайды\nКалтырбай кырып таштаптыр.\nАбыдан каарын көрүптүр,\nКалдайлардын кыйласы\nЖүрөгү чыгып өлүптүр.\nЭрдигин көрүп алган соң\nКерүүгө салган там кылып,\nЖалпы кытай чогулуп,\nКоңурбайдай баатырды\nКечилге мыкты кан кылып,\nЭрдигин эпсиз оздуруп,\nУшу күндө кытайлар\nЭр Коңурбай баатырга\nЭлдин четин тоздуруп,\nДегениңе көнөйүн,\nКалаага кабар салайын,\nКоңурбайды чакырып,\nЖолдош кылып берейин.\nКалдайга кабар салайын,\nКанчалык кабар чалайын,\n\fКөргөзгөн бүгүн күнүңө\nМен кошулуп берейин\nБусурмандын динине.\nКалаага кабар салайын,\nКоңурбай экөөң баш кошсоң\nКароолуң душман чалабы,\nКатылган аман калабы,\nКармашкан аман болобу,\nКатылган адам оңобу.\nЭми өлтүрбөй койсоңуз,\nКалчага кабар салайын.\nЖолборсум Манас, өзүңө\nЖолдош кыла салайын».\nЖазы жаак, жалпак тил,\nЖаңылбаган чоң чечен,\nЖаман экен Алөөкө.\nКара жанын аябай"
  },
  {
    "id": "1138",
    "text": "Жазы жаак, жалпак тил,\nЖаңылбаган чоң чечен,\nЖаман экен Алөөкө.\nКара жанын аябай\nКайрап турду Манаска,\nКанча түрдүү сөз айтып,\nСайрап турду Манаска.\nИчсе канга тойбогон,\nБеттешкенди койбогон\nБерен Манас канкоруң\nКатылса канга тоёбу?\nКолго тийген коёнду\nБаласын тартуу кылса да,\nМанас аман коёбу?\n«Маанисиз кара кытайым,\nБалаңды алып нетейин,\nБайкуш жан өлүп кеткиче,\nБаш кесишип өтөйүн.\nЖебиреген кытайга\nЖеткилең кордук салайын,\nЖети атамдын өчү бар,\nКылычтап башын алайын!» -\nДеп, ошонтүп, зор Манас\nКаарданып, кубарып,\nКаның Манас токтоду,\nОйлонуп байкап отуруп,\nКабылан төрө ошондо\nКачанкы жинди жоктоду.\n«Бул Алөөкө болбосо\n\fЖүрбөйт беле тууганым\nТолопоюн тоз кылып,\nТуш-туш жакка кууганын,\nӨндүрлөп конгон айылы жок,\nӨрт өчкөндөй болуптур.\nКайда экени дайыны жок.\nБалдырган манжуунун\nБайкасам кудай урганын,\nАйласы кетип турганда,\nАңылдаган бул чочко\nБаласын тартуу кылганын."
  },
  {
    "id": "1139",
    "text": "Байкасам кудай урганын,\nАйласы кетип турганда,\nАңылдаган бул чочко\nБаласын тартуу кылганын.\nКолго түшкөн бул иттин\nБаласын алып нетейин.\nАлтайдан келсем жаңыдан\nЖандаган турган кези экен,\nЖанталашып бул акмак\nАлдаган турган кези зкен.\nТууган көрсөм Алөөкө -\nСырты кара бул чочко\nСырымды билип албайбы,\nӨзүнө кылган балааны\nТак башыма салбайбы.\nСуу каптатып үйүмө.\nСырымды алып бул кытай\nЖетпейби чогуу түбүмө.\nТийбей койсом окустан,\nКатылбай койсом кокустан,\nЭсирип кытай албайбы,\nЭлине кабар салбайбы.\nАлдатып коюп окустан,\nАйыл консом кокустан,\nАш берип айыл конобу,\nАзели душман бул капыр\nАгарып тууган болобу?!\nАлдап турган капырга,\nЭр Алөөкө баатырга,\nСыртымдан сырым билбейби,\nКабасына бир келсе\nКазынам бузуп кирбейби.\nАйыл консо бул капыр\nАшыма тоюп албайбы,\nАйылыма кыргын салбайбы,\n\fАзган-тозгон элимди\nКайра баштан чачпайбы.\nКаканчындын калкы бар,\nКанчадан бери жоо болуп,"
  },
  {
    "id": "1140",
    "text": "Азган-тозгон элимди\nКайра баштан чачпайбы.\nКаканчындын калкы бар,\nКанчадан бери жоо болуп,\nКан төгүшкөн салты бар.\nКарап турсам Алөөкө\nКаймана сөздөн кеп айтып,\nАлдап жатат каркыбар.\nАзыр тилин мен алып,\nАйыл консом ушуга\nЫрдаша берет ырымды,\nЫрастап билет сырымды.\nСырымды билип алган соң,\nКызык кабар бербейби,\nКыжылдаган көп кытай\nБир күнү каптап келбейби,\nТөбөмдөн айза сунбайбы,\nТөрөлөрдү кырбайбы,\nАкыйнакты айтпайбы,\nАбыдан талап кайтпайбы.\nБаатырга балаа салбайбы,\nБардигер кыргыз элимди\nОлжого байлап албайбы.\nЖоо аяган оңобу,\nАба Бакай, кабылан,\nАбайлачы өзүңүз,\nАлөөкөдөй баатырды\nӨлтүрбөй коюш болобу?»\nАсмандан түшкөн Зулпукор\nАйкөл Манас курчу ошол,\nКатылышкан душмандын\nКанын төгөр мүлк ошол.\nКыйкырып кындан чыгарса\nКан ичпей куру жүрбөгөн,\nМыктап канга тойбосо\nКатса кынга кирбеген.\nКындан сууруп алганда\nКөк жалын болуп кызарган,\nКыябын таап шилтесе\nКырк кулач бою узарган."
  },
  {
    "id": "1141",
    "text": "Кындан сууруп алганда\nКөк жалын болуп кызарган,\nКыябын таап шилтесе\nКырк кулач бою узарган.\nКошулма болот, куйма курч\nАманат жандын болжошу,\n\fАлдаңыз берген Зулпукор\nАйкөл кан Манас жолдошу.\nЭки жүздүү Зулпукор\nКармай калып сабынан,\nСууруп чыкты кабынан.\nӨрттөй көзү нык жайнап,\nКан ичмеси чын кармап,\nКаалгадай кашка тиш,\nКалайыктан башка тиш\nКашкайып чыгып алды эми.\nКанга Манас тоёбу,\nКаарданган Манас кан\nКолундагы Зулпукор,\nАлөөкөдөй баатырды\nШилтеп туруп калды эми.\nБул кылычты көргөндө\nЭр Алөөкө ошондо\nКөзү кетти жалдырап,\nЖолум үйдөй кайран баш\nУчуп кетти балдырап,\nЖол үстүнө сүйрөтүп,\nДаңгыттарга жарды эми,\nКабыландын Зулпукор\nКанга тоюп калды эми.\nБерендери кырк чоро\nБеш жүздөн олжо ат алып,\nБейили кеткен чабалдар\nБештен коштоо ат алып,\nКаарды катуу баштады,\nКан Алөөкө баатырды\nКаарданып кан Манас\nКалтырбай кырып таштады.\nЗайыппуруш атанып,\nАлөөкөнү сойду - дейт,"
  },
  {
    "id": "1142",
    "text": "Каарданып кан Манас\nКалтырбай кырып таштады.\nЗайыппуруш атанып,\nАлөөкөнү сойду - дейт,\nКүрөшүп алган жер үчүн\nКүрөш шаары болду - дейт,\nБара-бара ошо жер\nКүчөр атка конду - дейт.\nАлөөкөнү алганда\nАлтын тоодой үйүлүп,\nАйкөл Манас төрөнүн\nАтагы журтка билинип,\n\fКулак угуп, көз көргөн\nЖерге кабар берди эми,\nАлы начар, чын бакыр\nЭлге кабар берди эми.\nЭптүү чоро Тазбаймат\nЭлтир сарттын уулу экен,\nАлты күлүк ат берип,\nАлакандай кат берип:\n«Анжыянды сураган\nАйры сакал Сынчыбек\nАзыр мында келсин,- деп,\nАйкөл Манас төрөнүн\nКан экенин билсин, - деп,\nАшып-шашып баарысы\nДүрбөп журту калсын, - деп.\nАлөөкөнүн алган олжону\nАбыдан бөлүп алсын, - деп.\nАга кабар салды - дейт.\nКең Кашкарды сураган\nАлты-Шаардын Алабек\nКордуктагы жан эле,\nКордукту койдой салчу экен.\nАлабектин өзүнөн\nАй сайын болбой токмоктоп,\nАлты миң жамбы, миң кундуз\nАйдатып алым алчу экен.\nОк өтпөстү кийгизип,\nКулансурду мингизип,"
  },
  {
    "id": "1143",
    "text": "Алты миң жамбы, миң кундуз\nАйдатып алым алчу экен.\nОк өтпөстү кийгизип,\nКулансурду мингизип,\nАл Алабек байкушка\nБаабедин байдын баласы\nБайчорону жиберди.\nБукарай-Шарып бери жагы,\nБузулган Чамбыл ары жагы\nАйтса сөзү дагы бар,\nЭр Буудайык каны бар.\nКалбай ошо келсин,- деп,\nБул Манастын кызыгын\nКөзүн ачып көрсүн - де.\nАндан бери тартканда\nСамарканда Санчыбек,\nКокон канда Козубек,\nБасыра тартып кул болгон,\n\fАлөөкөдөй капырдын\nКаарына чыдабай\nКатындары тул болгон.\nБаарына кабар салып кел,\nМаргалаңдын Малабек\nБайкуш болуп жүрдү эле,\nТак ошону алып кел.\nИшенбесе сөзүңө\nАйтып келгин өзүмө.\nКан Алөөкө баатырдан\nКанча көргөн кордукту,\nИшенбесе сөзүңө\nМенден көрөт зордукту,\nДегениме көнсүн де,\nЫкчамыраак келсин де,\nКубанчыга кансын де,\nОлжологон сары алтын\nКөрүп бөлүп алсын де!\nКелбей адам калбасын,\nОлжодон куру салбасмын.\nБерендиги ушундай\nБейлеген менде чочуган.\nБерен Бакай абасы"
  },
  {
    "id": "1144",
    "text": "Олжодон куру салбасмын.\nБерендиги ушундай\nБейлеген менде чочуган.\nБерен Бакай абасы\nМекеден беш жыл окуган.\nАрабча тил менен\nШапа-шупа бат жазып,\nШамдагайы болжолсуз,\nШакылдата бат жазып,\nКүлдүр менен Чалыбай\nАйткандарды айда, - деп,\nКүн мезгили жети күн,\nЖети күндөн калтырбай\nАйткандарды айда, - деп,\nКабар айтар тилчилер,\nКалайыктын баарына\nЖар чакырып жүрчүлөр\nКарысын коюп, жашына айт,\nКалк бийлеген башына айт,\nИшенип сөзгө көнчүгө айт,\nАшып-шашып чу коюп,\nАдыраңдап келчүгө айт!\nБөлөрү алтын буюм де,\n\fАлтынды тегиз бөлүүчү\nАжыбай, Бакай кыйын де.\nАйткан сөзүм ушу, - деп,\nАр тарапка жиберди.\nАргын кандын Ажыбай\nАкылманы бир далай,\nЧеч-Төбөнү жердеген,\nЧенебеген эр деген.\nАй кулагы калкандай,\nАлагар көзү чолпондой,\nБатакерден дубакөй,\nБек билимдүү жан эле,\nБатасы журтту байыткан\nБайгамбар чалыш кан эле,\nБир туткан бирим ал эле.\nАлтын жүктөп алууга\nКөлүктөрүн камдасын,"
  },
  {
    "id": "1145",
    "text": "Байгамбар чалыш кан эле,\nБир туткан бирим ал эле.\nАлтын жүктөп алууга\nКөлүктөрүн камдасын,\nКуржунга алтын түк батпай,\nКурган Кожой абакем\nАрманда болуп калбасын,\nКан абам Кошой келсин де,\nБул кызыкты көрсүн де!\nКабылан канкор Манастын\nТырмак асты олжосун,\nАзган менен тозгонго\nҮлөштүрүп Кошой дөө,\nКолу менен бөлсүн - де.\nКатагандын карыя,\nКалың журтка олуя,\nЭпсиз эрдин камбылы,\nЭр адамдын даңгылы,\nМендеңиздин тынары,\nБелсенишкен жоо болсо\nБерен Манас көк жалдын\nТуу түбүнө турары,\nЖетик Кошой карыя\nЖети бирге кол берген.\nЖетик Кошой олуя\nЖети-Өзөндөй кайран жер,\nЭби менен жер кылган,\nЖети-Өзөндүн кыргызын\nЭптеп жүрүп эл кылган\n\fКызырлуу Кошой бабама айт\nКылчаңдабай келсин де,\nКалыс да эле, кан да эле,\nКасиеттүү жан да эле,\nКолу менен кан абам\nАлөөкөнүн олжосун\nЖуртка бөлүп берсин де,\nКалбай Кошой келсин де!»\nКалама торко кийгизип,\nКан Ажыбай султанды\nКарткүрөңгө мингизип,"
  },
  {
    "id": "1146",
    "text": "Калбай Кошой келсин де!»\nКалама торко кийгизип,\nКан Ажыбай султанды\nКарткүрөңгө мингизип,\nКарткүрөң жайы ушундай\nАйгыр коюп, ат бычкан,\nКара байыр казанат,\nКалбыр өпкө чын тулпар.\nАйгай укса шашпаган,\nАртыкчасы мамындай,\nЧуу укканда желикпейт,\nОчогор үнүн укса да\nЖылкыдай болуп ээликпейт.\nКыл куйруктуу жылкыда\nБул сыяктуу бири жок.\nАйбандан эстүү жаныбар\nАйтайын десе тили жок,\nТуура тулпар мээси жок.\nКамбар ата жаныбар\nЖелгенине жел жетпейт,\nБасканына мал жетпейт.\nБекер куйрук, жал эмес,\nКасиети канчалык\nКарткүрөң бекер мал эмес.\nОозун жайса Карткүрөң\nБулуттай учат закымдап,\nЖол жорголуу жанга тынч\nЖоруктуу мындай мал болбойт,\nБакай, Манас төрөдөн\nБуйрукту катуу чың алып,\nКеткен экен Ажыбай,\nАстындагы Күрөңдүн\nТозоңун тоодой нуратып,\nКан Кошойго барарда\nКайран Ажың жол тартып,\n\fКүндүз эмес, түн жүрүп,\nАшуусу бийик тоо ашып,\nАгыны катуу суу кечип,\nЧеч-Төбөнүн боюна,\nКара-Тоонун оюна,"
  },
  {
    "id": "1147",
    "text": "Ашуусу бийик тоо ашып,\nАгыны катуу суу кечип,\nЧеч-Төбөнүн боюна,\nКара-Тоонун оюна,\nКан Кошойдун коргонго,\nКазыналык ордого,\nСупа садык чалганда,\nКан Кошойдун ордого\nАзан айтып калганда,\nКолун сууга салыптыр,\nКол дааратын алыптыр.\nБутун сууга салыптыр,\nБут дааратын алыптыр.\nТөрт ирекет багымдат,\nЭртеңки эрте намазды\nЭңкейип окуп алыптыр.\nЖайнамазын жыйганда,\nЖаңы бата кылганда\nКан Кошойдун кароолу\nАжыбайды көрүптүр.\nАжыбайды көргөндө\nКачкан экен жүгүрүп,\nКадыр Алда, колдо, - деп,\nКайран жандан түңүлүп,\nАшып-шашып дардаңдап,\nЧаначтай мурду барбаңдап,\nҮркүн салып бакырып,\nБалбандардын баарысын\nКамдангын! - деп чакырып,\nШашкан бойдон кароолчу\nКан Кошойду тебелеп,\nКабарчы менен сакчыны\n«Бат камдан!» - деп жемелеп.\nЭшикке келди бир адам\n«Жарагы башка эң жаман,\nКөөдөнү чоң, арты ичке\nТайгандай күрөң ат минген.\nКайра жаар булуттай,\nҮстүндөгү адамы -\nКаар бетине айланган,\nКынсыз кылыч байланган,"
  },
  {
    "id": "1148",
    "text": "Кайра жаар булуттай,\nҮстүндөгү адамы -\nКаар бетине айланган,\nКынсыз кылыч байланган,\n\fБаатырдыгы башкача,\nБалбандыгы бир канча,\nАлгыр бүркүт көздөнгөн,\nТүн жалаңкыч түстөнгөн,\nАйры сакал бир кучак\nАстындагы күрөңү\nАйбандан башка тобурчак.\nСөлөкөтү-сөлбөтү,\nАтка минген келбети -\nБиздин жердин эли эмес,\nАртык душман, - деп турам,\nБул жүрүшү жөн эмес», -\nМуну айтып кароолчу\nБилегинен сап кетти,\nЖүрөгүнөн кап кетти.\nАбаң Кошой карыга,\nТурган элдин баарына\nАйтып коюп кайткыча\nКан Ажыбай, турабы,\nДарбазалуу коргонго,\nКан Кошойдун ордого\nЭликтей ыргып түйүлүп,\nКарткүрөңдөн түштү эми.\nКурбусу алтын жез мамы\nШапа-шупа ат байлап,\nШамдагайы болжолсуз -\nШапылдата бат байлап,\nКара болот айбалта\nБилегине чалулуу,\nАлдасына жалынып,\nАч албарс кылыч салынып,\nКүлүмсүрөп, тастайып,\nКүлүп сүйлөп кашкайып,\nКылыч белде кыңгырап,\nКыялы башка Ажыбай\nКызыр чалган Кошойго\nСалам айтып зыңгырап.\nОң колунда Ажынын"
  },
  {
    "id": "1149",
    "text": "Кыялы башка Ажыбай\nКызыр чалган Кошойго\nСалам айтып зыңгырап.\nОң колунда Ажынын\nАлтын жаак айбалта,\nСол жагында Ажынын\nАлтын жапкан жан калта,\nЖан калтанын ичинен\n\fАлып чыкты бир буюм,\nАк жаргакка жазган кат\nАлып берди Кошойго,\nАрапча жазган кат экен,\nКатты окуп караса,\nКабылан Манас аты экен.\nАжыбай, Бакай, эр Манас\nҮчөө туруп кат жазган,\nАк үйлүү кан Алөөкө\nАлып салдык, - деп жазган,\nТүп коргонун түз кылып,\nТүйшүгү башка кытайды\nЧалып салдык, - деп жазган,\nБилген чатак, чоң чырды\nКылып салдык - деп жазган,\nКыл эмесин калтырбай\nКырып салдык, - деп жазган,\nАябаган дүмөктү\nСалып салдык, - деп жазган,\nАртып качкан дүйнөнүн\nКалтырбастан баарысын\nАлып калдык, - деп жазган.\nБусурмандын дүйнөсүн\nКыл кетирбей кытайга\nТалап алып баарысын,\nАябаган олжого\nКанып калдык, - деп жазган.\nКүн мезгили мынчалык,\nКүн мезгилин өткөрбөй\nАбам Кошой келсин, - деп,\nКытайдан түшкөн сан дүйнө"
  },
  {
    "id": "1150",
    "text": "Күн мезгили мынчалык,\nКүн мезгилин өткөрбөй\nАбам Кошой келсин, - деп,\nКытайдан түшкөн сан дүйнө\nБусурмандын журтуна,\nӨз колу менен абакем\nКалыс бөлүп берсин, - деп.\nМанастын кыйын экенин\nБайкап эми, билди эми,\nСөз айтпастан абакең\nМыйыгында күлдү эми:\n«Канкор аман чагында\nКеңитсин Кең-Кол, Таласты,\nБусурмандын уулуна\nКудай, боосун бек кылгын,\n\fКара көк жал Манасты!\nКабылан көк жал, канкор шер\nБусурмандын уулунан\nАсили чыкпайт мындай эр.\nЖан деп, кудай жаратсаң,\nМанасты кудай сактай көр!\nЭр Алөөкө баатырга,\nКаары катуу капырга\nКалайманды салыптыр.\nКара нээт капырды\nКарап кылып бир жолу\nКурмандыкка чалыптыр.\nЖол үстүнө сүйрөтүп,\nДаңгыттарга жарыптыр.\nКайнап жаткан кытайга\nКанкор аман барында\nЧатакташып калыптыр.\nЭл четине отурган\nАлөөкө аттуу кан эле,\nАлөөкөдөн туулган\nАлтымыш уулу бар эле.\nАлөөкө болуп атагы,\nАртык башка болду эле\nБусурманга чатагы.\nАлөөкөнү алды, - деп,"
  },
  {
    "id": "1151",
    "text": "Алөөкө болуп атагы,\nАртык башка болду эле\nБусурманга чатагы.\nАлөөкөнү алды, - деп,\nКеби калган экен го,\nАлөөкөнү шер Манас\nЖеңип алган экен го.\nКан Манаска түгөнгүс,\nКара нээт кытайдын\nАкыр заман болгуча\nКеги калган экен го.\nКанкор Манас кааласа\nУлуу тоюн көрөйүн,\nТырмак алды олжосун\nБусурмандын журтуна\nҮлөштүрүп берейин».\nСексен арын чиркетип,\nАлтын жүктөп алууга\nКабылан Кошой абакең\nКызматкерин жиберди.\nКатагандын кан Кошой\n\fНапил амаз окунуп,\nКер кабылан тулпарды\nКеңири жайлап токунуп,\nЖай-жарагын шайланып,\nАбаң Кошой камданып,\nБала каздай баркылдап,\nАк сакалы жаркылдап,\nСөөлөтүн жандан арттырып,\nАлтымыштай балбанга\nКерней-сурнай тарттырып,\nАшып-шашып жол жүрүп,\nАт аябай мол жүрүп,\nАлөөкөгө кыргынды\nСалган жерге барды эми,\nАкыр заман-кыямат\nСалган жерге барды эми,\nОлжо кылып дүйнөнү\nАлган жерге барды эми.\nКалк атасы карыя,\nКайран Кошой олуя.\nКошойго тикти бир чатыр,"
  },
  {
    "id": "1152",
    "text": "Алган жерге барды эми.\nКалк атасы карыя,\nКайран Кошой олуя.\nКошойго тикти бир чатыр,\nАл чатырдын кеңдиги,\nБакай, Кошой алпы бар,\nБул сыяктуу алптардын\nСаны батып жаткыдай,\nБир бурчуна кырк чоро\nКенен ордо аткыдай,\nКаары толук капырдан\nОлжого түшкөн чоң чатыр\nКан Алөөкө баатырдан.\nЧатакташкан жерлери\nКум-Арыктын боюнда,\nОлжо бөлдү калыкка\nКан Манастын тоюнда.\nАрслан Манас кайран эр\nАрсландыгын билгизип,\nАта уулудан жүздөн жан\nАл чатырга киргизип,\nКелген жандын баарына.\nАк сакал Кошой карыга,\nСары майдан опуруп,\nКантты кардай топуруп,\n\fДүнүйөнү толтуруп,\nКызыкты кыйын баштаган,\nБагылан козу, ширин баш\nБор кайнатып таштаган.\nКабар берген кандары\nКалбай келген экен го,\nБусурмандын жандары.\nКары Кошой каны бар,\nБусурмандын баары бар.\nКандардын санын айталы:\nКокон кандын Козубек,\nАнжыяндын айры сакал Сынчыбек,\nМаргалаңда Малабек,\nАлты-Шаардын Алабек,\nКелген жандын баары бар,"
  },
  {
    "id": "1153",
    "text": "Анжыяндын айры сакал Сынчыбек,\nМаргалаңда Малабек,\nАлты-Шаардын Алабек,\nКелген жандын баары бар,\nБуудайык кан дагы бар,\nАл келгендин ичинде\nТекечи кан, Шыгай кан,\nЭштектердин Жамгырчы,\nЭс билгендин баары бар.\nКеп берди Кошой карыга,\nКеп айтып турду зор Кошой\nКелген жандын баарына:\n«Душманга каршы туулуп,\nДурус келди көрдүңбү,\nБусурман сенин багыңа\nЫрыс келди көрдүңбү?!\nКөтөргүн Манас шериңди,\nТаштагыла, бусурман,\nКыжың-кужуң кебиңди.\nОлжосун бөлүп алалы,\nАй-талаада Манасты\nАк таалага жалынып,\nКан көтөрүп салалы.\nКан көтөргөн себебим -\nИчиңде далай бушман көп,\nТеги ойлонгун жаман журт,\nТебелеп кетер душман көп.\nКыр жагыңда кытай бар,\nКыйрашар душман далай бар.\nОолатып алар конуш бар.\nМаңдайыңда бараң бар,\n\fБасташар жооң далай бар.\nДегенине көнөлүк,\nЭки тизгин, бир чылбыр\nКанкор шердин колуна\nУшу бүгүн берелик.\nДегенине көнүүгө,\nЭки тизгин, бир чылбыр\nТартынбай колго берүүгө"
  },
  {
    "id": "1154",
    "text": "Ушу бүгүн берелик.\nДегенине көнүүгө,\nЭки тизгин, бир чылбыр\nТартынбай колго берүүгө\nАк буудай унун чайнап бер,\nАк куранды кармап бер!\nБашчы кылсаң Манасты,\nБирдикти койсоң бир жерге,\nКатылып душман келеби,\nКармашып адам жеңеби,\nБармактуу адам батабы,\nТырмактуу жан тиеби!\nБаштык кылсаң Манасты\nКүн тийген зоңкок бел ошол.\nКарагыла калайык,\nКүрдөңдү тапчу эр ушул,\nКүтүп алар шер ушул.\nТуурдугуңду май кылат,\nТуура билгин, калайык,\nТуш-туш жерге кан кылат,\nКерегеңди май кылат,\nКелберсиген кан кылат,\nАстын салса канкордун\nАжыдаардын түрү бар,\nАртын салса канкордун\nАк жолборстун сүрү бар.\nАй, калайык, карачы\nБусурмандын журтунда\nМанастан артык кимиң бар?\nУшу турган зор Манас\nЧыйырдыдан шер туулган,\nКара нээт Жакыптан\nКара көк жал эр туулган.\nКызыгып кытай кол салса,\nКыйратып берчү кул ошол.\nБасташып бараң кол салса,\nБасып берчү уул ошол.\nОйлогула, калың журт,\n\fКөк жал Манас кабылан"
  },
  {
    "id": "1155",
    "text": "Басташып бараң кол салса,\nБасып берчү уул ошол.\nОйлогула, калың журт,\n\fКөк жал Манас кабылан\nЫрысың үчүн туулган,\nЖашы он экиге келгенде\nАлтайга салган чуулган.\nБул чатагы дейсиңби,\nЧатакты кызык баштаган,\nАлтайдан бери көчкөндө\nКара кытай, манжуунун\nТаш сайынган чоңдорун\nДалайын кырып таштаган.\nКең Талас таап жер кылды,\nАргын менен кыргыздын\nБашын кошуп эл кылды.\nАйтып берсем мен жайын,\nМанастын жайы ушундай,\nАй, калайык, ойлоп тур,\nОлжодон алган алтының\nАлбаганың аласың,\nЖок дегенде муштумдай».\nКошой мындай дегенде\nКандын баары буркурап,\nМиңи бир ооз сөз айтып,\nКалың журт турду чуркурап.\nКөөкөрдөгү кара арак\nЖанаякка куюшуп,\nБир бирине сунушуп,\nАрак ичип алкынып,\nКымыз ичип кызышып,\nСөөктөрү ысышып,\nЧекеден терин сызышып:\n«Аба, Кошой карыя,\nАйткан сөзгө көндүк, - деп,\nЭки тизгин, бир чылбыр\nЭр Манаска бердик, - деп.\nЖакшы күтсө калыкты\nЫракмат айта жүрөрбүз.\nЖаман күтсө журутту,"
  },
  {
    "id": "1156",
    "text": "Эр Манаска бердик, - деп.\nЖакшы күтсө калыкты\nЫракмат айта жүрөрбүз.\nЖаман күтсө журутту,\nТаңда магшар күнүндө\nКара эшек кыла жүрөрбүз.\nАба, Кошой карыя,\nБул айтканың макул, - деп,\nСиздин тилди албаган\n\fЖети атасы капыр, - деп,\nЖер жутуп кетсин аны, - деп,\nАйтканыңа көндүк, - деп,\nЭки тизгин, бир чылбыр\nЭр Манаска бердик, - деп,\nКанкор Манас төрөнүн\nАйтканына көнө албай,\nМоюнду бурсак өзүбүз\nКашайып кетсин көзүбүз!\nТөрө Манас көк жалдын\nТөп айткан тилин албасак,\nАйдаган жакка барбасак,\nБаш билбеген жаманды,\nТил албаган арамды,\nАрамдыкты ким кылса,\nТөшү түктүү жер урсун.\nТөбөсү ачык көк урсун!\nАк келтенин огу урсун,\nАк милтенин чогу урсун!» -\nДеп, ошондо бусурман\nКатар турду буркурап,\nКаргыш кылды чуркурап.\nТил албай койгон баатырга\nТим эле өлүп кетсин, - деп,\nАк буудай унун чайнашты,\nАк куранды кармашты.\n«Көндүк, көндүк, көндүк! - деп,\nЭки тизгин, бир чылбыр\nЭр Манаска бердик», - деп,"
  },
  {
    "id": "1157",
    "text": "«Көндүк, көндүк, көндүк! - деп,\nЭки тизгин, бир чылбыр\nЭр Манаска бердик», - деп,\nБычакты колго алышып,\nЧыбыкты кыйып салышып\nАк боз бээни жарышып,\nАр кайсы кандар баарысы\nКарысынан колдорун\nКанга колун малышып,\nКеп ушундай болду, - деп,\nКеп ордуна конду, - деп,\nАбасы Кошой карысы,\nКанааттанды ошондо\nБусурмандын баарысы.\nЧогулушуп калды эми.\nАлтын гүлдүү килемге\n\fАйкөл Манас төрөнү\nАлып келип салды эми.\nКилемге Манас отурса\nКыргыл баштык карысы,\nКыргын тийген эмедей,\nКырк чоронун баарысы\nТизелери бүгүлүп,\nАйкөл эрди ошондо\nАбакеси Кошойго\nАлып келди жүгүрүп.\nКырк чорону көрдүңбү,\nКабылан Манас төрөнү\nКалыкка атын билгизип,\nТөөдөй болгон алтын так -\nАлып келип Манасты\nОтургузду мингизип.\nКилемге салып кырк чоро\nКанкорду алып келди эми,\nАлып келген баатырды\nАбаң Кошой көрдү эми:\n«Көрдүк, көрдүк, көрдүк! - деп,\nЭки тизгин, бир чылбыр\nЭми сизге бердик», - деп,\nАл килемдин этегин"
  },
  {
    "id": "1158",
    "text": "«Көрдүк, көрдүк, көрдүк! - деп,\nЭки тизгин, бир чылбыр\nЭми сизге бердик», - деп,\nАл килемдин этегин\nКошой кармап барбактап,\nАбаң Кошой карысы\nАл килемди кармады,\nСегиз кандын баарысы.\nДегенине көнчүдөй,\nЭнчи бөлүп берчүдөй,\nТуура келген килемди\nСегиз кандын баарысы\nТуш-тушунан алды эми.\nАйкөл эрди ошондо\nАй-талаада калайык\nКан көтөрүп салды эми.\nДегенине көндү эми,\nАлөөкөнүн сан дүйнө\nКелген жандын баарына\nКамчыга ченеп бөлдү эми.\nЭби бардын баарысы\nЭчен бөлөк дилде алып,\n\f                Олжого тийген дилдени\n                Куржунуна салышып,\n                Атанына артышып,\n                Ай Манас кан ушул, - деп,\n                Жыргата турган тушу, - деп,\n                Баргандар жалпы кайтышып,\n                Алты шердин кенжеси,\n                Кудайдын сүйгөн мендеси\n                Айкөл шер аман болсун, - деп,\n                Чоң ыракмат айтышып,"
  },
  {
    "id": "1159",
    "text": "Айкөл шер аман болсун, - деп,\n                Чоң ыракмат айтышып,\n                Туурдугун май кылды,\n                Тушукканда кандарды\n                Тура алгысыз бай кылды.\n                Керегесин май кылды,\n                Кезиккенде кандарды\n                Кемибеген бай кылды.\n                Айкөл Манас султанды\n                Ала-Тоодой көрүштү,\n                Манастын тапкан дүйнөсүн\n                Барган жандын баарысы\n                Батыралбай келишти."
  },
  {
    "id": "1160",
    "text": "Манас баатыр Шоорук канды жеңип, Акылайды тартууга алганы4\n                Ээрчиткени кырк чоро\n                Келгендерден кеп угуп:\n                «Күн жүрөр талаа оюнда,\n                Чоң-Котондун боюнда,\n                Жети талаа Жеркендин\n                Жеткен жерин жердеген,\n                Эңишип менде жеңбеген,\n                Жери ысык, кыйын чел,\n                Жээлигип адам келбеген,\n                Эңкейтип эрлер албаган,\n                Эч ким кадам салбаган.\n                Атактуу Шоорук кан болгон.\n                Аша чыгып атагы\n                Алалбай адам дал болгон.\n                Телегейи тең болгон,\n                Барган адам кем болгон.\n                Жери ысык чөл - деген,\n                4\n                    Түп нускада мындай тема жок\n\fКандай менде жердеген,\nКагыш кылган адамдар\nКайра тартып келбеген.\nБарып кез болгон адамдар"
  },
  {
    "id": "1161",
    "text": "Кандай менде жердеген,\nКагыш кылган адамдар\nКайра тартып келбеген.\nБарып кез болгон адамдар\nЫсыгы өрттөп жайлайт - дейт.\nКумга койгон кумганы\nКуркурап чыгып кайнайт - дейт.\nАш бышымга токтолсо,\nКашык суусу калбайт - дейт.\nКазгалдак учуп барбаган\nКызыл мунар чөлү - дейт.\nӨзү кытай индиси -\nБеттеп адам барбайт - дейт,\nБелгилүү - дейт, Шоорукту\nБеттеп барып бетине,\nМенде согуш салбайт - дейт.\nЧабышып алсак Шоорукту\nКаалаганда муну - дейт,\nКаары катуу ал элдин\nКатын-кызы сулуу - дейт.\nКатыны кыйын, эркеги ит,\nСуусунда болгон кара саат,\nУргаачысы эң сулуу\nМөлтүрөп көзү жайнайт, - дейт,\nКөрүп турган адамдын\nКылайган жаны калбайт - дейт.\nШоорук кан эпсиз эр чыгып.\nАскери алты сан болду,\nБарган менде жай болду.\nОшо жерден кутуруп,\nКагышты катуу салды - дейт.\nКең Кашкардын шаарын\nКатын-кызын чуулатып,\nАлты жол чаап алды - дейт.\nТашты бузуп жол салган,\nАл Шооруктун атагы\nКыйла жерге кол салган."
  },
  {
    "id": "1162",
    "text": "Алты жол чаап алды - дейт.\nТашты бузуп жол салган,\nАл Шооруктун атагы\nКыйла жерге кол салган.\nАрбын дүйнө тапты - дейт,\nКең Алайдан нойгутту\nКатын-кызын олжолоп,\nКелиштире чапты - дейт,\nАскери төөдөн минет - дейт,\n\fЖоо дегенде аттанып,\nБаары катар жүрөт - дейт.\nТөө минип жүрүп айза алган,\nТөбөңдөн урган кандай жан.\nОшо Шоорук канына\nКазат ачып баралы.\nОшо кандын шаарына\nКагышты катуу салалы,\nТөө минген аскерин\nБирөөн койбой алалы.\nБаатырларын байлайлы,\nБалбандарын жайлайлы.\nБилге жүктөп дилде алып,\nОрдолуу кыздан миңди алып,\nЧелишти ченсиз салалы,\nЭлинин ченин алалы,\nЭсебин эпсиз табалы.\nКутурган экен Шоорук кан,\nОрдолуусун кыралы,\nБеренин байлап кайталы,\nБет каратып тарталы.\nАккула аман чагында,\nАйкөл Манас барында\nТулпар тепсеп өтпөгөн\nЖерде бүтүн калбасын,\nБаатыр айза сайбаган\nЭлде бүтүн калбасын.\nТилге келген адамды\nТил билгизип кармайлы,\nТил укпаган адамды\nКүчкө салып жайлайлы."
  },
  {
    "id": "1163",
    "text": "Тилге келген адамды\nТил билгизип кармайлы,\nТил укпаган адамды\nКүчкө салып жайлайлы.\nКыр-кырынан жол кылып,\nКытай экен Шоорук кан\nКыялап жолун билели,\nАч айкырык чуу тартып,\nАламан коюп кирели.\nКыйратып кыйырын бузалы,\nАрбын малын алалы,\nКыз-катынын Шооруктун\nОлжо кылып салалы.\nЧарпышарга жоо жок,\nТүз кирип, жинин какты - дейт.\n\fДүңгүрөтүп нойгутту\nТүп көтөрө чапты - дейт.\nАрбынын айдап кетиптир,\nАрбын малын нойгуттун\nАтаңдын көрү, ал Шоорук\nОлжо кылып кетиптир.\nТагдырга болбойт даба, - деп,\nДалай айтар кебим бар,\nАрсланым Манас, сага, - деп.\nАжал жетсе өлөлүк,\nАйла болсо Шоорукка\nАлыш кылып көрөлү.\nТобуна тозок салалы,\nТолгон кызын Шооруктун\nОлжо кылып алалы.\nКызыл көйнөк айча бел,\nКылтылдаган сулуунун\nКызыгына каналы.\nЧын дүйнөлүк кет кудай\nЧындаган жардан табалык».\nАсыл Бакай абасы,\nМанас эрдин сырдашы,\nӨлүм орток, жан бирге\nКанкор Манас курдашы\nКан абаң Бакай муну айтып,"
  },
  {
    "id": "1164",
    "text": "Манас эрдин сырдашы,\nӨлүм орток, жан бирге\nКанкор Манас курдашы\nКан абаң Бакай муну айтып,\nКайыптан напси кабылып,\nКабылан Бакай абаңа\nБилбестен бул кеп табылып,\nТөрө Бакай кожосан,\nМанаска курдаш олуяң\nЧалгын чалар курдашы,\nОйрон Манас берендин\nӨлүм орток сырдашы.\nКайманадан кабылган,\nТаалайы артык канкорго\nМураа болуп табылган.\nКөк жал Бакай абасы\nКайыптан акыл козгогон\nКөсөмдүгүн карачы!\nСултан Манас кургурду\nЭэрчитип жүрүп эр кылды,\nЭр уулу менен тең кылды.\n\fТаласка коргон там кылды,\nАлөөкөнү аңтарып,\nАйкөл Манас төрөнү\nСегиз канга кан кылды.\nЖоону беттеп алганда\nАрслан Манас кабылан\nАрсландай сойлогон,\nАбасы Бакай айтканын\nАрслан төрө кабылан,\nЭки экен, - деп койбогон.\nМакул, аба, макул, - деп,\nАйчык алтын туу алып,\nАтышууга Шоорукка\nБилге жүктөп ок алып,\nМанас кандын кырк бөрү\nБаарын бирдей чогуу алып,\nАдыр-күдүр кара тоо\nКара тоону жакалап,\nСай буудандын баарысын"
  },
  {
    "id": "1165",
    "text": "Баарын бирдей чогуу алып,\nАдыр-күдүр кара тоо\nКара тоону жакалап,\nСай буудандын баарысын\nКайра баштан такалап,\nСапар тартып, жоо издеп,\nАт арытып жер чалып,\nКыраан Манас көк жал бар,\nКыраандардын баары бар,\nКырк чоронун кыйыны\nКымбат Бакай кары бар.\nАдыр-күдүр белди ашып,\nКакыраган сай басып,\nКең Какшаалды басыптыр,\nКум-Талааны ашыптыр.\nАры жагын караса\nКөз жетпеген мунарык,\nКөк жал Манас кабылан\nЖер көрө албай кылайып,\nМелтиреген талаада\nАнталаңдап шашышып,\nСай буудандын баарынын\nЖарышып көзүн ачышып,\nЧаалыкпастан, чарчабай,\nБерендериң жол жүрүп,\nАт аябай мол жүрүп,\nКасаба колдо калкылдап,\n\fКара баткак чыккан тер,\nТеминөөрдө шалпылдап,\nКатуу жүрсө тулпарлар\nКашка тер чыгып суюлуп,\nТердигинен аккан тер\nОмуроо ылдый куюлуп,\nКайыпчынын белине,\nКаңкуң мазар дээр экен,\nКотондун бери жээгине,\nТоороктууда чынарга\nКабылан жетип конду эми.\nКара мунар сонунга\nКайрылды төрө конууга."
  },
  {
    "id": "1166",
    "text": "Тоороктууда чынарга\nКабылан жетип конду эми.\nКара мунар сонунга\nКайрылды төрө конууга.\nКороздой болгон кайран шер,\nКонор жери ошо жер,\nКолун алып аркага,\nКамбыл тууган кырк кашка\nДүнүйөнү жайнатып,\nЖанказанды кайнатып,\nКызыл кишмиш, сонун аш\nАй-талаага конуптур,\nКыраандын баары аралаш.\nКанкор төрө, Бакай кан,\nАргын кандын Ажыбай,\nКырктын башы Кыргыл чал\nКыраандардан бул төртөө\nТүркүгү алтын чатырды\nСейилдикке тигишип,\nКоло токмок, жез казык,\nОрното жерге кагышып,\nТөрөлөрдүн баарысын,\nБилимдүү Бакай карысын,\nЖел тийгизбей кырк чоро\nАл чатырга багышып.\nЖая кесип, жал берип,\nКабыландын баарына\nКазы кертип, май берип,\nӨңкөй тулпар буудандын\nЭэрин алып жайдактап,\nАйбандыкты кылар - деп\nЧидер салып баймактап.\nОкоро түйгөн чылбыры,\n\fЭки жарым кулачтан,\nКырк чоронун кырк тулпар,\nКырк тулпарга сакчылар\nҮйдөй болгон чынарга\nҮч жолу курчап алышып,\nАртык тулпар бууданды\nАса байлап салышып."
  },
  {
    "id": "1167",
    "text": "Үйдөй болгон чынарга\nҮч жолу курчап алышып,\nАртык тулпар бууданды\nАса байлап салышып.\nАйтса сөзү дагы бар,\nТүнөп өткөн жерине\nТүптүү мазар орногон,\nБелгилердин баары бар.\nКырк кыраандын баарысы\nЗың-зың этип кенебейт,\nӨрттөнүп кеткен чоролор\nӨлүм менен азапты\nБучкагына теңебейт.\nЭэрди башка жазданып,\nКутпа жакты баштанып,\nКөк жалдардын баарысы\nАлп уйкусун салды эле.\nСунган буту тартылбай,\nЖумган көзү ачылбай,\nКоңуруктар басылбай,\nАлп уйкусун салыптыр.\nКырк тулпардын баарысы\nТайган иттей кылтылдап,\nТаңдын сары желине\nТаңашып баары туруптур,\nТаңдын муздак жели уруптур,\nКырк чоронун кырк тулпар\nОкуранып окшоңдоп,\nОоздук чайнап шокшоңдоп,\nКулактарын жапырып,\nКара жердин кыртышын\nКырк чорого сапырып,\nТопурак ыргып чачылып,\nКара жердин кыртышы\nДүпө-дүпө казылып,\nКырк чорого чачылып,\nКыргыл баштык карысы,\nКырк чоронун баарысы\nКыян каптап кеткенсип,\n\fЫргып турду баарысы.\nКыраандардын баарысы"
  },
  {
    "id": "1168",
    "text": "Кырк чоронун баарысы\nКыян каптап кеткенсип,\n\fЫргып турду баарысы.\nКыраандардын баарысы\nУйкудан турду ойгонуп,\nТегиз тура калганда,\nЖоо бөрүсү эрендер\nАр кимиси жүгүрүп,\nАт атына жабылып,\nКара болот ооздук,\nКөмөкөйдөн алышып,\nКажаңдатып бууданды\nОтко коё салышып,\nТүлкү мурут, жоңкучка,\nТүп-түп болгон бетеге\nОрой-орой чалдырып,\nАз жетелеп отуруп,\nАлкымын чөпкө толтуруп,\nКөп жетелеп отуруп,\nКөөдөнүн чөпкө толтуруп,\nТак жетелеп отуруп,\nТаз кардын чөпкө толтуруп.\nМиң уруу чөптөн чалдырып,\nОргуп жаткан булактан\nСуусунун аттын кандырып,\nЭтине келген тулпарлар\nТүпкүч болуп ийилип,\nКуланча ыргып түйүлүп.\nМанас кандын кырк жайсаң -\nЖоо дегенде дүрбөгөн\nКырк чоронун адаты,\nКыраан Манас көк жалдын\nОн эки чалгын, кырк куйрук,\nУчуп жүрөр канаты.\nКыркынын жөнү кырк башка,\nКызыккан жоого киргенде\nКызыл кыргын түшүрүп,\nКылымды бузган көйкашка.\nКолун сууга малынып,\nКол дааратын алынып,\nШашып амаз окунуп,"
  },
  {
    "id": "1169",
    "text": "Кылымды бузган көйкашка.\nКолун сууга малынып,\nКол дааратын алынып,\nШашып амаз окунуп,\nСай тулпардын баарысын\nШамдагайы башкача,\nШапа-шупа токунуп.\n\fТаң саргарып көрүнүп,\nТөбөдөн жетиген жылдыз бөлүнүп,\nТаң атарда белги берчү боз салкын\nКыбыла көздөй бөлүнүп,\nЖердин бети ошондо,\nАчык жарык көрүнүп,\nКан Бакай турган кутпа жак,\nДоолбас катуу кагылып,\nҮрбөп-дүрбөп кыраандар\nТулпарга минди жабылып,\nКасаба айза бөлүнүп,\nКырк чоронун бир башы\nМиң кишидей көрүнүп,\nАйбалта белде балкылдап,\nАр жабдыктар жаркылдап,\nАтышса азап салучу,\nКыялы кымбат бекери,\nКагышып жоого кол салса,\nКаары катуу чоролор\nКабылан Манас шериңдин\nЖанында жакын жөкөрү.\nКырк чоронун баарысы\nУзун бойлуу, кең далы.\nАры балбан, ары шер,\nКөрсө кумар кандырган\nБаары мырза көйкашка.\nБүтүн кундуз терисин\nКесир болот дебестен,\nЖарты бөлүп жиберип,\nБагалакка салышкан.\nЖоо дегенде дүрбөгөн,\nЖоо беттеген ыктуу бар,"
  },
  {
    "id": "1170",
    "text": "Жарты бөлүп жиберип,\nБагалакка салышкан.\nЖоо дегенде дүрбөгөн,\nЖоо беттеген ыктуу бар,\nЖетигиң Манас барында\nЖети сан кара кол чыкса,\nЖелбегей кирип кол салчу\nЖетик кыйын мыктуу бар.\nЭрени бар, аны бар,\nӨрттөн кайра тартпаган,\nАлгырлыгы абыдан\nАаламды бузар эри бар.\nКабылан Бакай кан турду,\nЖоого кирчү эмедей,\n\fДоолбасты бек урду.\nАшып-шашып жемелеп,\nАнтаңдады кырк чоро\nБирөөн бирөө тебелеп,\nЧенебеген эрени\nЧети менен дыргытып,\nКаар бетине айланып,\nКачырып айза сайчудай\nКалган экен камданып,\nАрбаң-сарбаң бөлүнүп,\nАбайласа кырк чоро,\nАрсландык түрү көрүнүп,\nАр кимиси жоо беттеп,\nАйзалары короктоп,\nКөрүп турган менденин\nКөңүлү ооп бөлүнүп,\nКан Манастын кырк жайсаң\nКан ичер түрү көрүнүп,\nАлтын жаак айбалта\nБүлдүргөсү эң сонун\nБилегинде балкылдап,\nЧын болоттон учтаткан\nКолдорунда чоронун\nАйзанын башы жылтылдап,\nСөлөкөтү сөгүлүп,\nБөлөк-бөлөк бөлүнүп,\nСыяктары булардын\nАрслан түрү көрүнүп,"
  },
  {
    "id": "1171",
    "text": "Сөлөкөтү сөгүлүп,\nБөлөк-бөлөк бөлүнүп,\nСыяктары булардын\nАрслан түрү көрүнүп,\nДыр коюшуп калышып,\nЖалаң тулпар кырк бедөө,\nАйбаты катуу кырк чоро\nОозу менен алышып,\nЭэлендирип булкунтуп,\nЭнтиктирип жулкунтуп,\nКатар басса кырк тулпар\nКараган менде таң калат.\nБаскан жери быркырайт,\nКазанбактай даңканы\nКырк чоронун башына\nЧакмак болуп чыркырайт.\nОозун тартып алганда\nТүпкүчтөй мойну ийилет,\n\fОозун жайса кырк тулпар\nБулуттай учуп шүйүлөт.\nУзатпай чуркап, бир бирин\nКеле жатат такымдап,\nОозун жайса, кырк тулпар\nБулуттай учат закымдап.\nКырк тулпардын баарысы -\nКарабайыр казанат,\nКалбыр өпкө, жез билек,\nКөкүлдөрү эң окшош\nКөзүнө ченеп түйгөндөй:\n«Менин атым болсо», - деп,\nКөргөн адам таң калып,\nКырк тулпарды сүйгүдөй.\nКырк чоронун баарысы\nКаар бетине айланып,\nАстыңкы кол канжыга,\nКары бою күрөөкө\nБаары тегиз байланып,\nЧыккан экен кыраандар\nЖаңжал жакка камданып.\nЖылгындуу Кең-Кол, Таласка"
  },
  {
    "id": "1172",
    "text": "Баары тегиз байланып,\nЧыккан экен кыраандар\nЖаңжал жакка камданып.\nЖылгындуу Кең-Кол, Таласка\nОрдо күтүп жер жайлап,\nКөтөрмө менен Чаткалды\nМал жайылтып, жер кылып,\nЖакыптын уулу Манасты\nӨң баатырлар чогулуп,\nАлган экен шер кылып.\nКөбү катар жүрүшүп,\nКөк темирден туулга\nКөмкөрүп башка кийишип,\nАйза сайса айза өтпөс,\nКабырганын себили,\nБеттеп сайса айза өтпөс,\nБерендерге белгилүү\nКалкан деген темири.\nКең Таласты чеп кылып,\nКонуп калган кези экен,\nКөк кенедей кырк чоро\nТолуп калган кези экен.\nКайрат кылса Манасы\nКаптап чогуу кеткидей,\n\fКабылан Манас шерине\nКаары толук кырк баатыр\nКурман болуп кеткидей.\nСыр найзада бедер жок,\nКырк чоронун ичинде\nНелер бар да, нелер жок!\nКырк чоронун ичинде\nЭр өлтүрүп, кан төккөн,\nКанкор чоро дагы бар.\nАй-ааламды буй кылган,\nАнткор чоро дагы бар.\nБеттегенди кыйраткан,\nКамбыл чоро дагы бар.\n«Тобокел», - деп токтобой,\nТоксон миңге кол салган,"
  },
  {
    "id": "1173",
    "text": "Беттегенди кыйраткан,\nКамбыл чоро дагы бар.\n«Тобокел», - деп токтобой,\nТоксон миңге кол салган,\nДаңгыл чоро дагы бар.\nАйзакерден абыдан,\nЫктуу чоро дагы бар.\nЖоо айласын көп билген,\nМыктуу чоро дагы бар.\nЖүгүрүк чечен жүйөөкор,\nАалим чоро дагы бар.\nАлып ичкен аракты,\nЗалим чоро дагы бар.\nАйза кармап, топ бузган\nБаатыр чоро дагы бар,\nКара нээт абыдан,\nАйтса тилди албаган,\nАйдаса жоого баспаган,\nАйгай көрсө шашпаган,\nӨз билгенин бербестен,\nКара нээт абыдан\nКапыр чоро дагы бар.\nБолбой ичип бозону,\nБоздотуп урган кожону,\nБолбос чоро дагы бар.\nЭч убалдан коркпогон,\nОңбос чоро дагы бар.\nӨлүмдөн кайра кайтпаган,\nАжалдан башын тартпаган,\nАңкоо чоро дагы бар.\nЖоо көргөндө шашучу,\n\fАт соорусун бир салып,\nАбыдан кайра качучу\nЖалкоо чоро дагы бар.\nКыркы кырк жерден келген\nкырк жинди,\nКыялдарын ким билди?!\nАлты айчылык азапты\nАзыр ойлоп билүүчү,\nУлук чоро дагы бар.\nОозу чайпоо, тили шок,"
  },
  {
    "id": "1174",
    "text": "Алты айчылык азапты\nАзыр ойлоп билүүчү,\nУлук чоро дагы бар.\nОозу чайпоо, тили шок,\nАраны бузуп ийүүчү\nБузук чоро дагы бар.\nТуу түбүндө туруучу,\nЭрдикти эпсиз кылуучу,\nҮзүлгөндү улаган,\nЧачылганды жыйнаган,\nАртык эрен даанышман\nМыкты чоро дагы бар.\nБөрк ал десе, баш кескен\nКасап чоро дагы бар.\nСуу ич десе, уу ичкен,\nӨз өлөрүн билбеген,\nАзап чоро дагы бар.\nМанас кандын кырк кашка,\nКыркынын жөнү кырк башка.\nДоошунан чаң чыгат,\nКатылса жоодон жан чыгат,\nКаптап өткөн жеринен\nБулактай агып кан чыгат.\nИчинде Манас каны бар,\nАстында тулпар малы бар.\nКулак угуп, көз көргөн,\nАй-ааламдын баарысын,\nАрслан Манас барында\nБагынта турган алы бар.\nТегиз катар, бир окшош\nКырк чоронун кийгени,\nКазандай кара бөркү бар,\nБеттешкенди мерт кылып,\nАла турган эрки бар,\nБир калайман ааламга\nСала турган эрки бар.\n\fОлоңдотуп кырк чоро,\nОң жагына ошондо,\nОкчонтойдун ичине\nАрыптап окту сологон."
  },
  {
    "id": "1175",
    "text": "Олоңдотуп кырк чоро,\nОң жагына ошондо,\nОкчонтойдун ичине\nАрыптап окту сологон.\nАрслан эр аман чагында,\n«Алышам» деген душмандар\nАйласын таппай кологон.\nКызыр чалган кыраандын\nКабары кыйын, заары күч,\nКармалашкан душманды\nКаптап кетсе кылат түз.\nОлоңдогон эр канкор\nОрто Кең-Кол жайлады,\nБаатырлыгы башкача,\nБаатыр Манас эренге\nБагынбай менде калбады.\nАчуусуна тийгенде,\nАлөөкөнү айдады.\nАйдап жүрүп көк жалың\nАзууга салып чайнады.\nКырк чоронун баарысы,\nКыргыл, Бакай карысы,\nКылдай окшош кызыталак -\nКыйындардын ар кими.\nАжыбай, Бакай эки кан -\nАйкөл Манас коргону,\nКырк жерден келип кошулган\nКырк чоронун болгону.\nКызыр чалган кырааның\nӨлгөн менен арман жок,\nЖер жүзүндө Манаска, -\nОшо кезек заманда\nУкурук кайрар калган жок.\nБерен көк жал барында\nЧиймек болду сызыкты,\nКармалашкан душманга\nКылмак болду кызыкты.\nКанкор Манас шер чыгып,\nТелегейи тең чыгып,\nЖаймак болду канатты,"
  },
  {
    "id": "1176",
    "text": "Кылмак болду кызыкты.\nКанкор Манас шер чыгып,\nТелегейи тең чыгып,\nЖаймак болду канатты,\nБет алышкан душманга\nСалмак болду санатты.\n\fЭэрчиткени кырк чоро,\nЭми чыкты кабылан\nЭэн талаа белине,\nКылмак болду ошондо\nИнди, кытай элине.\nУламадан уласа,\nБилгичтерден сураса,\nКечээ, нойгутту чаап алты алган,\nШоорук каны бар экен.\n«Кайратынан нойгуттар\nЖадап турат, - деп угуп,\nБир жылында үч жолу\nТалап турат», - деп угуп,\n«Атагы Шоорук кан чыгып,\nДоошунан жан чыгып,\nНойгутка ойрон салыптыр.\nТагынын баарын сулатып,\nТамынын баарын кулатып,\nТаш коргонун кулатып,\nТакыр чаап алыптыр.\nТөбөсүнөн басыптыр,\nТөрт түлүгүн чачыптыр.\nБуласын булап алыптыр,\nБузукту мыктап салыптыр.\nОроодон эгин ачыптыр,\nАйласын таппай нойгут журт,\nАр тарапка качыптыр.\nТөө минген колун жыйды - дейт,\nТөрөлүү журт нойгутту\nТөбөдөн басып кырды - дейт.\nЖайыңкысын болгондо\nЖалдуу байтал мингизбей,\nКүзүңкүсүн болгондо"
  },
  {
    "id": "1177",
    "text": "Төбөдөн басып кырды - дейт.\nЖайыңкысын болгондо\nЖалдуу байтал мингизбей,\nКүзүңкүсүн болгондо\nКуйруктуу токту жедирбей,\nШамыянды шайлатпай,\nЭгин-тегин айдатпай,\nЖердин бетин ачтырбай,\nКочуш тукум чачтырбай,\nСасык камал кылды - дейт.\n«Алайда журтум кырдырып,\nАл Шооруктай чочкону\nАңдабай кантип каламын,\n\fТөрөлүү журтум кырдырып,\nШоорукка кантип берейин,\nКутурган экен бул чочко\nКулжуңдашып көрөйүн!\nКеришти кенен салабыз,\nАлдырсак да, алсак да\nАтаңдын көрү, Шоорук кан\nАшып кетти кордугу,\nАрбыган экен зордугу.\nКол салышып көрөйүн,\nАжал жетсе өлөйүн!\nАмалым келсе Шоорукка,\nАрсландыгым билгизип,\nНойгутка салган кордукту\nТак өзүнө кийгизип,\nКачырып айза сунайын,\nКамбыл деп угам ошону,\nКадыр Алда жол берсе\nКарсылдашып урушуп,\nКара элечек кылайын.\nБузукташса Шоорукту,\nБурулуп калдык баралы,\nОрдолуусун бузалы,\nОйронун тири байлайлы,\nОлоңдосо чочкону,\nТири койбой жайлайлы.\nӨйүз-бүйүз турушуп,"
  },
  {
    "id": "1178",
    "text": "Ойронун тири байлайлы,\nОлоңдосо чочкону,\nТири койбой жайлайлы.\nӨйүз-бүйүз турушуп,\nАтаңдын көрү, кырк чоро,\nӨлбөсөк кызык урушуп,\nӨчмөнтөй өчтү алалы,\nОрдолуу кан Шоорукка\nӨткөрө кордук салалы.\nАл Шооруктан кеп уксам,\nАйбандан күчтүү били бар\nБилин олжо кылалы,\nЭрендерин кыралы.\nКызы сулуу, - деп угам,\nОлжолоп алып кыздарын\nУргаачыга туналы.\nОйлогула кырк чоро,\nБу кадырым билип ал,\nАрсланың салат сүрөөндү,\n\fӨлүмдөн коркпой, жаңжал сал!\nКыяматтын кыстоосун\nАтаңдын көрү, кырк чоро,\nКөргөн жандын бирибиз.\nАжыбай, Бакай атагы,\nАрслан Манас барында\nУнуткусуз иш болсун,\nАйкөлдүн салган чатагы!\nОлжо орток - жыйгандаш,\nӨлсөк бирге - ыймандаш,\nКармашарың Шоорук кан,\nАла болуп кетпеске,\nАртыктарым, кол кармаш!\nБагынып калсак Шоорукка,\nАжыбай, Бакай экөөнү\nАрачыга салалы,\nКара динден ак болуп,\nКапырдан бөлүп жат кылып,\nЭрдикти эпсиз билгизип,\nЫслам динге киргизип,\nБусурман кылып алалы."
  },
  {
    "id": "1179",
    "text": "Капырдан бөлүп жат кылып,\nЭрдикти эпсиз билгизип,\nЫслам динге киргизип,\nБусурман кылып алалы.\nБу сөзүмө көнбөсө,\nБусурман динге кирбесе\nКыргынды кызык салалы.\nКызыталак Шооруктун\nБүлүндүрүп далайын,\nАлышты арбын салалы,\nЖамгырдай кылып жаа тартып,\nЖаның чыккан Шоорукка\nСуук түрдү салалы,\nКарсылдашып согушуп,\nКамап жатып калалы!\nАрбын малын айдайлы,\nАйткан сөзгө көнбөсө,\nКаалаганды бербесе,\nМыктысынган Шооруктун\nКаптап түшүп, жаа тартып\nТөбөсүнөн басалы.\n«Жаке, кулдук!» - дедиртип,\nТөрт түлүгүн чачалы!\nКаптап туура барышып,\nКармашып чатак салышып,\n\fЧатакташа кайталы,\nКаарданса кагалы\nКапкайда кеткен шайтанын.\nЭпке келсе окустан,\nЖүйөөгө келсе кокустан:\n«Кепке теги көн! - дейли,\nКаалаганды, билгенди\nКагышпастан, кан Шоорук,\nКамдап бизге бер!» - дейли.\nАл айтканга көнбөсө,\nКайрат кылып кержейсе,\nКапкасын катуу бекитип:\n«Мен канмын», - деп, дердейсе,\nКапкасынын оозуна\nТулпар буруп ойнотуп,"
  },
  {
    "id": "1180",
    "text": "Капкасын катуу бекитип:\n«Мен канмын», - деп, дердейсе,\nКапкасынын оозуна\nТулпар буруп ойнотуп,\nКежирлиги кармаса,\nКойбой баарын сойлотуп,\nАкыйнакты айталы,\nАрбынын алып олжолоп,\nКордукту койдой салалы,\nАрбын дүйнө, көп малын\nОлжо кылып кайталы!\nКержеңдесе керишип,\nТүгөтүп кагып кетели,\nДардаңдаган Шооруктун\nКапкайдагы шайтанын.\nЖүйөөсүн жүлгүп табалы,\nЖүйөөгө көнбөй ал койсо,\nЖүргүлө, кырк кыраан,\nШооруктун журтун чабалы.\n«Кериш мындай болот», - деп,\nКержеңдесе Шоорукка\nКерней-сурнай тарталы,\nАйза сайып, ок атып,\nЧаң салыша кайталы.\nАлты ай тынбай жол жүрсө,\nЧыдайт ко тулпар санатым.\nКызырлуу Бакай, Ажыбай,\nКырк чоро баштык ушулар -\nАйланып учар канатым,\nАтаңдын көрү, кырк чоро -\nКыркың менин канатым.\n\fКырк чоро эмес, кырк жоро,\nЭрди сайса сен сайсаң,\nАты калсын Манаска!\nКыркың сенин өзүңдү\nМедер кылар тууганым,\nЖалгыз жаным кырк болуп,\nБир жараткан кудайдан\nУшуну сурап турамын."
  },
  {
    "id": "1181",
    "text": "Медер кылар тууганым,\nЖалгыз жаным кырк болуп,\nБир жараткан кудайдан\nУшуну сурап турамын.\nЖашы жашташ эгиздер,\nКыйыгына тийгенде\nКылымды бузар теңиздер.\nЖүргөнүнөн чаң чыккан,\nАрслан кайрат, таш жүрөк,\nАйланайын, кырк чоро,\nДоошуңан жан чыккан.\nКырк чоро сенин барыңда\nЖакасы алтын ок өтпөс,\nКийишемин, - деп жүрөм,\nЧама келсе мен өзүм,\nЧарпышам деген душманга\nТийишемин, - деп жүрөм.\nКара болот айза алып,\nКанчасын жыйбай беш-бештен,\nБоолашармын, - деп жүрөм.\nКыраандар жанда турганда\nКулак угуп, көз көрүп,\nБой бербеген жер менен\nЖоолашармын, - деп жүрөм,\nЖалпы кыраан жолдошум,\nЖаяны кесип жеп турам,\nКулак угуп, көз көргөн,\nКыйынсынган жоолорду\nБет каратам, - деп турам.\nОйлонуп турсам мен өзүм,\nКызыл капчал мунардын\nБели болом, - деп жүрөм.\nКыраандар турса көп болуп,\nКытай турмак, кылымдын\nЭэси болом, - деп жүрөм.\nЭрендерим, шерлерим,\nӨлүм орток, жан бирге\nӨзүмө катар эрлерим,"
  },
  {
    "id": "1182",
    "text": "Ээси болом, - деп жүрөм.\nЭрендерим, шерлерим,\nӨлүм орток, жан бирге\nӨзүмө катар эрлерим,\n\fКыйкырган кымбат жоо чыкса,\nКырк чоро, сени жабылтсам,\nТилге кирген бусурман\nТилге салып багынтсам,\nДин билбеген капырды\nКүчкө салып багынтсам!\nЖатсам, турсам кырк чоро,\nАрка кылып көп жүрөм,\nСулайман колу тийбеген,\nЭэн жаткан мендеден\nЭңишип эсин кетирип,\nКыраандар, сенин барыңда\nСурак алам, - деп жүрөм.\nАтаңдын көрү, кырк кыраан,\nКайыбынан кабылган,\nКызыр чалган бул башка\nКыяматтык дос болуп,\nКырк жерден келип табылган,\nКыргыздан жалгыз канкордун\nАбийири мындан жабылган.\nКырк чором сенин барыңда,\nАлтайдан көчүп сабуулап,\nТаласка кондум жер жайлап,\nКыйкырып турса кырк чором,\nКырымды аздайм кембайлап.\nКең-Колду күтсөм жер жайлап,\nКайнап жаткан кытайдын\nКандыгын алам кембайлап.\nБу башым упат болгуча\nЧапчышканга чара жок,\nКанкор аман чагында\nКарагыла, кырк чоро,\nБөлүнүп кетер амал жок!"
  },
  {
    "id": "1183",
    "text": "Чапчышканга чара жок,\nКанкор аман чагында\nКарагыла, кырк чоро,\nБөлүнүп кетер амал жок!\nАжыбай, Бакай, эр Кыргыл,\nКырк чоронун ичинде,\nКөп көйнөк жырткан эреним,\nКыргыл, Бакай карыңды,\nДүйнөдөн ал өлбөсө,\nКан көтөрүп салармын\nЖер жүзүнө баарыңды,\nАч арслан шерлерим,\nАртык жинди көйкашка\n\fАаламды бузар эрлерим,\nКызыккан душман жоо чыкса,\nАйткан тилди албаса,\nСөзүңө кулак салбаса\nБура тартпай урушуп,\nКаардашып өтөлү,\nКыпындай неме калбастан\nКыргын болуп кетели!\nТашты бузуп жол салып,\nЧалкалаган душманга\nЧамалаша баралы,\nКылча калбай бирибиз,\nКырылышып калалы.\nАжалдан кайта тартпайлы,\nӨлүмдөн кайра кайтпайлы!\nАтаңдын көрү, кырк кыраан,\nКыйының Манас кашыңда,\nКыргыл, Бакай башыңда,\nАжал менен азаптан\nЧочуган адам болобу?\nТуулмак ак, өлмөк ак,\nӨлбөгөн жандар болобу,\nӨлчөгүлө кырк чоро,\nЖети күндүн бири өлүм,\nӨлүмдөн корккон болобу?\nАтагы Шоорук, үлкөн кан,\nКайраты бийик, заары күч,"
  },
  {
    "id": "1184",
    "text": "Жети күндүн бири өлүм,\nӨлүмдөн корккон болобу?\nАтагы Шоорук, үлкөн кан,\nКайраты бийик, заары күч,\nКармашканы барабыз.\nАты кеткен ааламга,\nАрбагы оор, кыйын кан\nБолот эшик дарбаза\nБолбойт ко, - деп, мен турам.\nБет карашып Шоорукту,\nБарып сурак албаса,\nТилге келсе ал канга\nУгуучу кептен айталы,\nБусурман кылып баарысын\nЖөнгө салып кайталы.\nКара динден ак кылып,\nКапыр динден жат кылып,\nБеш көкүлдүү кызына\nКуда болуп, мал айдап,\n\fКол куушуруп, май чайнап,\nБет көрүшүп тарталы,\nБет алышып урушса,\nТүп коргонун түзөтүп,\nТүгөл кырып тарталы.\nБузук кылса окустан,\nЧабыша кетсе кокустан\nБуласын бузуп калалы,\nБузукту мындай салалы.\nКычык, орой сөз айтып,\nКапкасынын ичине\nАйза сүйрөп кирели,\nКызыталак Шооруктун\nКызыкканын билели.\nКыйшыгы болсо Шоорук кан,\nКылт - деп койсо кокустан,\nКыйкырык салам, кырк чоро,\nТүздөп айза чын кармап,\nКызык каптап өткүлө,\nКылайган бириң калбастан,\nКыргын болуп кеткиле!"
  },
  {
    "id": "1185",
    "text": "Түздөп айза чын кармап,\nКызык каптап өткүлө,\nКылайган бириң калбастан,\nКыргын болуп кеткиле!\nКара мылтык карс этсе,\nКалың чатак иш болсо,\nКачсаң бирди көрдүңөр!\nЧогоол мылтык чорт этсе,\nЧочуп кетип кокустан,\nШашсаң бирди көрдүңөр!\nКыйын жоого барабыз,\nОрдону камап калабыз,\nКанды камап барганда\nКылт этип койсоң кокустан,\nКыйшайып койсоң окустан,\nКылыгың жаман көрүнсө\nКыйын мүшкүл саламын,\nКырк чоро сенин баарыңдын,\nКыргыл баштык карыңдын\nКылычтап башың аламын!\nАк кызматың көрүнсө,\nКырым менен кытайга\nКан көтөрүп саламын.\nАк сакалдуу карың ук,\nКырк чоро, жалпы баарың ук!\n\fТулаңдуу жерди тутанткан,\nТуура Манас өзүмүн,\nКара сууга кан куйган,\nКанкордун кара көзүмүн!\nТуура аккан сууда бөлүм жок,\nТуйгун Манас барында,\nКырк кыраан, сага өлүм жок!\nАтаңдын көрү, кырк чоро,\nКаардуу бол, эрен бол,\nЖаңы жолдош болуштук,\nИчип канга тойбогон,\nТак өзүмдөй берен бол!»\nМанас мындай дегенде,"
  },
  {
    "id": "1186",
    "text": "Жаңы жолдош болуштук,\nИчип канга тойбогон,\nТак өзүмдөй берен бол!»\nМанас мындай дегенде,\nАй-талаадан суу чыккан\nКайып-Булак жер экен,\nЖан-жаныбар, макулук,\nЖанын багып калучу,\nЧын олуя машайык\nКолдоп жүргөн жер экен.\nАл булакты көргөндө\nКызырлуу Бакай карысы,\nКыйрап түштү атынан\nКырк чоронун баарысы.\nКатар туруп кырк чоро,\nАрбып-дарбып баарысы\nКолун сууга салышып,\nКол дааратын алышып,\nБутун сууга салышып,\nБут дааратын алышып,\nКайыптан түшкөн боз кисе\nМоюнуна салынып,\nКатар туруп баарысы,\nЖаратканга жалынып.\nБилеги жоон билек бар,\nМиң кишилик жүрөк бар,\nШерим кылба сөздү - деп,\nШерменде кылба бизди - деп,\nАрбып-дарбып кырк чоро,\nЭр Манасты караса,\nКаалгадай кашка тиш,\nКалайыктан башка тиш,\nКашкайып чыгып алыптыр,\n\fКан ичмеси чын кармап,\nКудай уруп салыптыр.\nОлуят Бакай карысы,\nКырк чоронун баарысы:\n«Каалаганым кабылан,\nКагылайын олуям,\nКапырды бузган шер чыктың,\nТелегейиң тең чыктың."
  },
  {
    "id": "1187",
    "text": "«Каалаганым кабылан,\nКагылайын олуям,\nКапырды бузган шер чыктың,\nТелегейиң тең чыктың.\nОн экиге келгенде,\nОрдо бузуп, олжо алдың,\nОрдолуу журтка кол салдың.\nКанга тоюп катыктың,\nКанкор Манас атыктың.\nАаламды буй кылып,\nТелегейиң тең болдуң,\nДушманды кырган шер болдуң.\nКыркыбыз кырк кан уулу элек,\nИздеп келип өзүңө,\nЧоро болуп, эр болдук.\nАк байгамбар дини ак\nКөк жалым, сенин өзүңө\nЧоро болдук ушул чак!\nТаалайы артык кабылан,\nКылт этип койсо кырк чоро\nКылычтап башын алыңыз,\nШоорук эмес, кабылан,\nКырк чоронун барында\nКытайга кыргын салыңыз!\nКара мылтык карс этсе,\nКачып берген адамдын\nБашын кесип, кан төксүн.\nКапа болгон оңбосун,\n«Бекер өлүм» - ойлогон\nОшого кайгырып эле койгон чоролор,\nДин бусурман болбосун.\nУшу турган кырк чоро\nАйза берип жоого сал,\nАйкөл, сенин алдыңда\nАла албай койсо душманды,\nАндан кийин көзүн ал.\nАйгайлаган жоо келсин,\nАйкөлүм, сениң барыңда,\n\fАстыңдан каршы чыгабыз,"
  },
  {
    "id": "1188",
    "text": "Андан кийин көзүн ал.\nАйгайлаган жоо келсин,\nАйкөлүм, сениң барыңда,\n\fАстыңдан каршы чыгабыз,\nКармалашкан душманды,\nЖерге жанчып тыгабыз.\nКокустан төрө-кабылан,\nКырк чородон кыр тапсаң,\nБеттеп жоого киргенде,\nБерен деген чородон\nКыялы жаман сыр тапсаң,\nКыргынды кызык салыңыз,\nКыдырата тургузуп,\nКызыталак иттердин\nКылычтап башын алыңыз!\nУшул айткан кебиңди,\nШу жерге таштай салыңыз!»\nБерен Манас көк жалдын\nКан ичмесин билишти,\nКырк чоронун баарысын,\nКыргыл баштык карысын\nБекитип жатат канкор - деп,\nБерекелүү анткор, - деп,\nБет алган жоого киргенде\nЧоролор мыкты турсун, - деп,\nӨзүмө катар болсо, - деп,\nӨзөнгө бойлой консо, - деп,\nТилегенин көрдүңбү?\nКачсаң кырып салам, - деп,\nКаражолтой канкордун\nСүрөгөнүн көрдүңбү?\nКытайды бузган канкордун,\nКылымды билген анткордун\nЭрендиктин эби жок,\nТилегенин көрдүңбү!\nКачырып жоого киргенде,\nБири айнып калбаска,\nБүлөгөнүн көрдүңбү!"
  },
  {
    "id": "1189",
    "text": "Тилегенин көрдүңбү!\nКачырып жоого киргенде,\nБири айнып калбаска,\nБүлөгөнүн көрдүңбү!\nЭби жок баатыр болсун, - деп,\nСүрөгөнүн көрдүңбү!\nАры-бери которуп,\nБүлөгөнүн көрдүңбү!\nМуну укканда кырк чоро,\nКудай деген шерт кылып,\nУбаданы бек кылып,\n\fЖоодон кайта качпаска,\nӨлүмдөн коркуп тартпаска,\nАк буудай унун чайнашып,\nКатар турду кырк баатыр,\nАк куранды кармашып.\nМанастын Манас экенин\nБаары чоро билишип,\nБилип алып баарысы\nМыйыгында күлүшүп.\nМанас кандын кырк жайсаң\nБерен кандан чочунуп,\nАлты ай минсе арыбас,\nСай тулпардын баарысын\nКайта баштан токунуп,\nЧап олоңун бек тартып,\nКуюшканын кыскартып,\nЫкчырылтып түйүлтүп,\nАр кимиси айзалар алып бөлүнүп,\nАйбаты катуу ошондо,\nАжыдаар түрү көрүнүп.\nКатар жүрсө кырк чоро,\nОң далысы кең болуп,\nАйбаты башка булардын\nАаламды бузар шер болуп,\nСыягын көрсөң эрлердин,\nӨзүнө катар теңдердин,\nАргын кандын Ажыбай,\nАстыга түшсө акжолтой,\nБайдын уулу Бакай кан,"
  },
  {
    "id": "1190",
    "text": "Өзүнө катар теңдердин,\nАргын кандын Ажыбай,\nАстыга түшсө акжолтой,\nБайдын уулу Бакай кан,\nМаанисин карап отурса,\nАртына түшсө сан колдой.\nКырк чоронун ошондо,\nСөлөкөтү-сөөлөтү,\nАрсландык түрү көрүнөт,\nАтка минген келбети.\nКөрсө көңүл бөлүнөт,\nКан ичер түрү көрүнөт.\nКырк чорону ошондо,\nКыраан Манас султаның\nБайкап карап билди эми,\nБиле коюп ошондо\nМыйыгынан күлдү эми.\n\fАчык айтпай эр Манас:\n«Балбандыгы башкача,\nЖараткан жалгыз башыма\nБаарысы жолдош көйкашка!»\nБастыра түшүп турганы,\nБаатыр Манас ошондо,\nКырк чоронун өзүнө,\nЖана да кызык сөздөн урганы.\nАрсландай толгонуп,\nКөрөр болсоң ошондо,\nСур жолборстой комдонуп,\nКаарданып бакырып,\nКырк чорону чакырып:\n«Алдыңда ашар тоо кандай,\nДушман кандай, жоо кандай?\nТөлгөчү Кара Төлөгүм,\nТөлгөңдү тартчы көрөмүн.\nЫрамандын Ырчы уулу,\nЫрдап тургун кашыма,\nАркалуу чором Акжолтой,\nАзыр келгин жаныма,\nОлуят чалдын эр Бакай,\nӨзүң билип жол башта!»"
  },
  {
    "id": "1191",
    "text": "Аркалуу чором Акжолтой,\nАзыр келгин жаныма,\nОлуят чалдын эр Бакай,\nӨзүң билип жол башта!»\nТөлгөчү Кара Төлөгү\nТөлгөсүн салып калды эми.\nТөлөгү туруп муну айтат:\n«Күйүтү кымбат Шоорукка\nКүрөштү мыктап салыпсыз,\nБели кындай, бети айдай,\nБелгилүү сулуу бир кызын\nКолукту кылып алыпсыз.\nКөлөкөң жандар каптаган,\nБайтерек болуп калыпсыз!»\nТөлгөчү мындай дегенде,\nЫрамандын Ырчы уулу\nЫрдап турду кашында,\nАлты айчылык азапты\nАзыр айтып берүүчү,\nДаанышман Бакай башында.\n«Жери ысык, артык чөл,\nАаламда болбойт мындай жер.\nШаарын камап калалы,\n\fБаатырын байлап алалы,\nТүп көтөрө чу коюп,\nШаарын каптап калалы.\nБилгендерден кеп угам,\nУшу турган Шоорук кан\nДини капыр», - деп угам.\nКасаба колдо калкылдап,\nКан абаң Бакай жол баштап,\nАйзакерден Бакайдын\nЫктуулугу дагы чын,\nЖоо айласын нык билген,\nБерен Бакай абаңдын\nМыктуулугу дагы чын.\nЧердүү жерден жол тапкан,\nЧенебеген Бакайдын\nДаңгылдыгы дагы чын,"
  },
  {
    "id": "1192",
    "text": "Мыктуулугу дагы чын.\nЧердүү жерден жол тапкан,\nЧенебеген Бакайдын\nДаңгылдыгы дагы чын,\nЖок жерден тапкан айланы,\nКамбылдыгы дагы чын.\nЖалаң тулпар көйкашка,\nБаскан жери быркырап,\nЖөө тумандай ошондо\nАртынан чаңы буркурап,\nАт аябай жол жүрүп,\nЖан аябай мол жүрүп,\nЭрениң кайдан аянып,\nМунарык түшкөн сары талаа,\nСары талааны таянып,\nТулпар оозун бурду эле,\nТуура карап турду эле.\nМаңдай жагын караса -\nМунарык болуп бурчтанган,\nКөз жетпеген тунарык\nБулуңданып учтанган.\nБыяк жагын караса, -\nЖапалак учпас керүү экен,\nМенде мекен кылбастан,\nКайып жүргөн жер экен.\nБөөт-бөөт жеринде\nБөтөн чыккан багы бар,\nАралап кирип барганда\nБөрсө деген дагы бар.\nКарсак баштап талаада\n\fАйбанаттын баары бар.\nЭркин жаткан жер экен,\nАл талаанын атагы\nАдам-Барбас дээр экен.\nКескелдирик, жыланы,\nАры-бери жүрүп жүр,\nКүчүк иттей борсулдап,\nКескелдирик үрүп жүр.\nКутуруп кулан жарышса,\nЖер тумандап чаң болот,"
  },
  {
    "id": "1193",
    "text": "Күчүк иттей борсулдап,\nКескелдирик үрүп жүр.\nКутуруп кулан жарышса,\nЖер тумандап чаң болот,\nКөрсө сонун ушундай,\nАдамдын башы маң болот.\nЖан көрбөгөн жандууда,\nЭң кызыктын баары анда,\nКанаты жок, буту бар,\nКараса төөдөй кушу бар.\nЭлсиз эркин талаага,\nЖан бүткөндүн баарысы\nБүткөн экен каркыбар.\nЖаңгагы кулап сай толгон,\nАлмасы чирип көң болгон.\nКыйын курчтан сыр найза\nЫргап кетип баратат,\nКылымды бузар кырк чоро\nТаң калышып талаага,\nЖыргап кетип баратат.\nБука кийик, төө кийик,\nАдырмагын караса -\nАдамча качат жөө кийик.\nЫрамандын Ырчы уулу\nАрслан Манас жанында\nЫрдап кетип баратат,\nКызырлуу шердин барында\nКыйла кызык көрдүк, - деп,\nМанас кандын кырк чоро\nЖыргап кетип баратат.\nАй-талаада жол тартса,\nАт кабагы ачылып,\nЭэн талаада ошондо\nЭр кумары жазылып,\nБөөт-бөөт бел ашып,\nБөтөн талаа жер басып,\n\fТуяк тийген жеринде,\nЭэн жердин баарысы\nОроодой болуп оюлуп,\nТуяк тийген талаалар"
  },
  {
    "id": "1194",
    "text": "Туяк тийген жеринде,\nЭэн жердин баарысы\nОроодой болуп оюлуп,\nТуяк тийген талаалар\nЖойкун болуп союлуп,\nКүн кечкирип кечинде,\nКечки салкын бешимде,\nЭрендер кайдан аянып,\nТомуктай жерде тоосу жок,\nТокумчалык коосу жок,\nАйдай сары талаага\nЭми жетти таянып,\nБетегелүү тайпаңга,\nБелеси бийик кайкаңга,\nТаш карарып жер күйгөн,\nЧыдап менде ким жүргөн,\nЭрендер жетти оолугуп,\nЭэн талаага жолугуп,\nАл талаанын ары жагы,\nҮзгүлтүктүн бери жагы,\nАдыр-күдүр көрүнүп,\nАл күдүрдү көргөндө,\nАсыл Бакай ошондо\nКөңүлү кетти бөлүнүп,\nАябай тиктеп кеп салып:\n«Ай, Манасым», - деп салып,\nБилбегенди билгизет,\nБилгич башы барында,\nБилимдүү Бакай карыя\nТуйбаганды туйгузат,\nТуйгун Бакай олуя.\nТөрөсү Манас көк жалды\nЭэчитип жүрүп эр кылган,\nЭгиз Бакай шер ошол,\nСайып жүрүп бак кылган,\nСалып жүрүп там кылган\nСанжыргалуу эр ошол,\nЭэрчиткени кырк чоро,\nЭш кылганы эр Манас,\nШоорук кандын шаарына\nЖакын барган жери ошол."
  },
  {
    "id": "1195",
    "text": "Ээрчиткени кырк чоро,\nЭш кылганы эр Манас,\nШоорук кандын шаарына\nЖакын барган жери ошол.\nТакыядай дөбөгө\n\fКөк тулпар оозун бурду эле,\nТоктоп карап турду эле.\nКаарданып бакырып,\nМанас менен кырк чоро,\nОшолорду чакырып:\n«Кыраан Манас, кырк чоро,\nМен көргөндү көрдүңбү?\nМен туйганды туйдуңбу?»\nКырк чоронун баарысы,\nБакай канга муну айтат:\n«Түгөнгүрдүн көзүнө\nТүк эчтеме көрүнбөйт,\nТүндө сууну көп ичип,\nКөзгө чыгып кеткен бейм,\nКараргырдын көзүнө\nКак эчтеме көрүнбөйт,\nКараңгыда суу ичип,\nБашка чыгып кеткен бейм».\nАйтып турган кырк чоро\nАй-талаада жол жүрүп,\nКөбүнчөсүн түн жүрүп,\nАңкоо болуп калган бейм.\n«Аба Бакай, чыныңды айт,\nЭминени билдиңиз,\nЭминени туйдуңуз?\nКыялыңды айт, сырыңды айт,\nКызырлуу Бакай, чыныңды айт.\nКазып койгон ор барбы,\nКайнатылуу шор барбы?\nКапталдан чыгып өмөлүп,\nКаптап келген кол барбы?\nБоз адырмак тоо барбы,\nБолжолсуз калың жоо барбы?\nАба Бакай, эр султан,"
  },
  {
    "id": "1196",
    "text": "Каптап келген кол барбы?\nБоз адырмак тоо барбы,\nБолжолсуз калың жоо барбы?\nАба Бакай, эр султан,\nЫсыгы кымбат жер экен,\nАдам көргүс эл экен,\nКыл куйруктуу жылкылар\nЧыдап тургус жер экен.\nКармаша чыга жоо болсо,\nКатуу кайрат салыңыз,\nКатуу мүшкүл иш болсо,\nКан аба, Бакай токтобой,\n\fКабарды бизге салыңыз!\nКагышка каршы чыгалы,\nКандай душман болсо да\nКан аба, Бакай угалы,\nКаары толук баатырлар\nКайрат кылып туралы», -\nДеп, ошонтүп, кырк чоро,\nКыргыл баштык карысы\nДууга салып ийди эми,\nКыжылдашып баарысы\nЧууга салып ийди эми.\nАбаң Бакай кабылан\nКараанды камсыз көрүчү,\nМендеден туйгун олуяң,\nКабылан Бакай абакең\nКасиеттүү жан ошол,\nАлты күндүк азапты\nАзыр билип айтучу\nОлуязаада жан ошол.\nКарчыгадай камынып,\nКайран Бакай абаңа\nКайыптан акыл табылып,\nБала куштай баркылдап,\nБаатыр Бакай сөз баштап:\n«Атаңдын көрү, кырк чоро,\nАрак ичип алганда\nАйкырыкты салчу элең.\nЖоо кайдалап тиштенип,"
  },
  {
    "id": "1197",
    "text": "«Атаңдын көрү, кырк чоро,\nАрак ичип алганда\nАйкырыкты салчу элең.\nЖоо кайдалап тиштенип,\nТура-тура калчу элең.\nЧаң чыкты десе чаң салып,\nБириңди бириң булкунтуп,\nКоштоп жатып калчу элең.\nМен көргөндү көрбөсөң,\nМен билгенди билбесең\nЖооң жолго конуптур,\nЖорткон жолуң болуптур.\nЭтеги эндей, бели бош,\nСалмакташар душманың\nЗайыпка чалыш эл экен,\nКийиз чокой, шири ыштан,\nБери четин карасам,\nАйбанга чалыш эл экен.\n\fКачыры бар, төөсү бар,\nКайнап жаткан жөөсү бар.\nАстыңда тулпар малың бар,\nКыйкырып айза сунсаңар,\nМиңге жетет алыңар,\nБылкылдабай, чочубай,\nАламан коюп калыңар.\nАбайласаң кызык жоо,\nУшундай эле көргөн түш,\nКылымда барбы мындай иш.\nТөөгө минип, айза алган,\nТөбөңдөн тийгир, кандай жан!\nТөбөсүнөн басалык,\nТөрт түлүгүн чачалык!\nБаатырын байлап салалык,\nЖети күн такка минсе да\nКабылан Манас султанды\nКан көтөрө салалык.\nКайрат күч бизде барында\nКан атагын алалык,\nБеттеп айза суналык."
  },
  {
    "id": "1198",
    "text": "Кан көтөрө салалык.\nКайрат күч бизде барында\nКан атагын алалык,\nБеттеп айза суналык.\nБаатырын байлап алалык,\nКадимки Шоорук канына\nЭлчини мыктап салалык.\nТилегенди, сүйгөндү,\nКырк чоро,\nТим турбай алып калалык\nКыраандарын, шерлерин\nЖортсоң жолуң болуптур,\nЖооң жолго конуптур,\nБактыны кудай ачыптыр.\nАлармандуу эренге\nАбыдан олжоң табылды,\nАйкөл Манас кабылып,\nАбайлачы, кырк чоро,\nАбийириң минтип жабылды.\nЖолугар жооңдун түрлөрү\nЖорго качыр, кызыл кын,\nУзун чокой, жаргак шым,\nБели бош журттун өзү экен,\nАлсыз элге бир кудай,\nАйкөл Манас шериңди\n\fАйдап келген кези экен.\nЭрдигиңди алыстан\nКөрчү журттун өзү экен.\nБирөөң кирип кол салып,\nАтыраңдап кол салсаң,\nБек алдыңдан кайратты\nКыла турган эл эмес.\nАйзаны көрсө алыстан\nТура турган эл эмес» -\nДеп, ошонтүп Бакай кан\nБилсең кызык муну айтып,\nАбаң Бакай акжолтой\nКөк сүлөөсүн бөрк кийип.\nКөгала калкан колго алып\nКөк айзаны булгалап,"
  },
  {
    "id": "1199",
    "text": "Абаң Бакай акжолтой\nКөк сүлөөсүн бөрк кийип.\nКөгала калкан колго алып\nКөк айзаны булгалап,\nКара жаак чоң камчы\nКабылан Бакай абакең\nКармай калып имерип,\nКаң дедире Көк тулпар,\nТакымга тартып жиберип,\nКаарданып бакырып,\nКараан калган султаны\n«Манастап!» - ураан чакырып,\nБакай чабуул койду эми,\nАрт жагынан кырк чоро\nКатар айза сунду эми.\nКаарданып экөөлөп,\nОйрон болгон кула атын\nОнжоңдотуп бош коштоп,\nОн эки чоро жетелеп,\nАк асаба туу болуп,\nАйгайлаган чуу болуп,\nАч айкырык чуу болуп,\nАрбыныраак дуу болуп,\nКасаба желек калкылдап,\nТашты бузуп жол салып,\nТөө минген миңче аскерге\nТөрө Бакай кол салып,\nАркасынан кырк чоро\nКатар каптап жетти эле,\nАтактуу көк жал кабылан\nАккула менен барбактап,\n\fОйрон төрөң дардактап,\nОйноп-ойноп кетти эле.\nОйногондо ону өлдү,\nКырк чоро каптап кеткенде\nКыйрысын урган эмедей,\nКудай бетин көрсөтпө,\nКыргын болуп көп өлдү,\nӨлгөнүнөн калганы"
  },
  {
    "id": "1200",
    "text": "Кыйрысын урган эмедей,\nКудай бетин көрсөтпө,\nКыргын болуп көп өлдү,\nӨлгөнүнөн калганы\nЖалаңкыч жарып киргендей,\nЖанынан чогуу түңүлүп,\nШоорук кандын көп аскер\nТөөдөн түшө калышып,\nКолун боорго алышып,\nКелин болуп соксоктоп,\nТаазым кылып калышып,\nТизелери бүгүлүп,\nКанкор шердин алдына\nКанча балбан, көп аскер\nКытайларча жүгүнүп:\n«Багындык», - деп бакырып,\nАр бирөөсүн ар бирөө\n«Төөдөн түш» - деп чакырып,\nКызык Манас салышып,\nШоорук канды алаарда\nКыжылдашып көп аскер\nАттан түшүп калышып,\nТизелери бүгүлүп,\nАң-таң калып кырк чоро,\nЭр Манасты көргөндө\nЧылгый жандан түңүлүп,\nАры жагы колунун\nАйласын таппай шашыптыр,\nАтактуу Шоорук канынын\nТагына кире качыптыр.\nАйтарына кеби жок,\nИшенип жүргөн балбаны\nАртык жаман шашыптыр,\nАл Шоорук кан баатырдын\nТагын тепсей качыптыр.\nЭси кетип, Шоорук кан,\nБалбандарын көргөндө\nКапырай, шумдук! - деп,\n\fАкылы жаман шашыптыр.\nБалбандары шокшоктоп,"
  },
  {
    "id": "1201",
    "text": "Балбандарын көргөндө\nКапырай, шумдук! - деп,\n\fАкылы жаман шашыптыр.\nБалбандары шокшоктоп,\nКире берди жүгүрүп,\nАл балбанды көргөндө\nШоорук каны ошондо\nКара жандан түңүлүп,\nКапкачынын мыктуусу,\nАйзакердин ыктуусу,\nЧокмор чабар балбаны,\nШоорук кандын алдына\nАтактуусу Жөөжелдет,\nАйтайын десе тили жок,\nЖана качып барганы.\nЖөөжелдетти караса,\nКалк аманын кааласа,\nАдамсыз көрдү балбанды.\nКудай бетин көрсөтпө,\nЧакчелекей чаң болгон,\nКызыл челек кан болгон,\nКөзү кеткен алактап,\nБуту кеткен салактап,\nБилегинен сап кеткен,\nЖүрөгүнөн кап кеткен,\nАдамсыз көрдү балбанды\nАлдына качып барганын,\nКаруусу толук капырга,\nКайран Шоорук баатырга\nКабар айта салганын:\n«Атаңдын көрү, эр Шоорук,\nКайратың ашык жан элең,\nКулак угуп, көз көргөн,\nБилген жандын баарына\nШоорук кан атың бар элең.\nКайраты ашык жан көрдүм,\nСыягы бөлөк, заары күч,\nКабагын көрүп отуруп,\nКайран жандан күдөр үз!\nЖалпы баары мингени,"
  },
  {
    "id": "1202",
    "text": "Сыягы бөлөк, заары күч,\nКабагын көрүп отуруп,\nКайран жандан күдөр үз!\nЖалпы баары мингени,\nБулуттай учкан малы бар,\nАйзасын канга чыктаган,\nБаарысы канкор абыдан.\nОроюна карасам -\n\fЖүрүшүнөн чаң чыгат,\nДоошунан жан чыгат.\nБаарысына карасам -\nБилеги жоон, таш жүрөк,\nБил мүчөлүү бадирек,\nТоодой, таштай бөлүнөт,\nТойпоңдошкон жерине\nТозок салат көрүнөт.\nСебилдүүсү сексен төрт,\nЖолоп адам баргысыз,\nСерп салган жагы кызыл өрт.\nБет алган жагы мерт болду,\nКатылганды кандады,\nКайрат берер калбады.\nКароолчудан кан өлдү,\nКармашкан жандын баары өлдү.\nЧабыша келген балбандын\nЧачы калды булайып,\nКапка баккан жайсаңдар\nТакыр өлдү тырайып,\nКайраттууну кармады,\nКара такаат кылганды\nКалтырбай баарын жайлады.\nКелиштирип ат минген,\nКерилтип бышык тон кийген,\nСөлөкөтү-сөлбөтү,\nАаламдан бөлөк көрүнөт,\nАтка минген келбети.\nЭңчерирээк эр экен,\nТелегейи тең экен,\nУрушуп менде жеңгисиз\nКаарынан жан чыгат,"
  },
  {
    "id": "1203",
    "text": "Эңчерирээк эр экен,\nТелегейи тең экен,\nУрушуп менде жеңгисиз\nКаарынан жан чыгат,\nКара саат эме экен.\nАкыл айран бөлүндү,\nАкылына көнбөсөк,\nСураганын бербесек,\nБиз эле эмес, ааламды\nАлуучу сыны көрүндү,\nАябаган дүмөктү\nСалар сыны көрүндү.\nБелестен чыкты кырк бир жан,\nЭрдигине таң калам,\n\fКылымда болбойт мындай жан.\nКанга тойбос салты бар,\nКатуу мүшкүл салат го\nКайдан келген каркыбар?\nУрунарга тоо таппай,\nУрушарга жоо таппай,\nАалам жерди кыдырып,\nКыркы кымбат шер окшойт,\nАтайы каалап, биздерди\nБасып келген эр окшойт.\nКызыгышып тийишсек,\nКыргын кылар чени окшойт.\nӨкүм экен башчысы,\nӨлчөп карап отурсам,\nӨз билгенин кылгыдай,\nКайрат берип кагышсак,\nКачпай туруп чабышсак,\nКалтырбай журтту кыргыдай.\nБоконо сөөгүм болкулдайт,\nЖүрөгүм туйлап солкулдайт.\nКара таппай, бел таппай,\nКараандуу кан эле,- деп,\nКачып келдик өзүңө.\nКабарыңда бар бекен,\nУламадан уладым,\nБилгичтерден сурадым,"
  },
  {
    "id": "1204",
    "text": "Качып келдик өзүңө.\nКабарыңда бар бекен,\nУламадан уладым,\nБилгичтерден сурадым,\nДүбүртү түптүз жер жарган,\nКайраты башка, заары күч,\nКанкор Манас өзү экен,\nКалкыңды кырып кетүүгө\nКамдана чыккан кези экен.\nКечээ, биз нойгутту алганда,\nТалкан кылып далайын\nТакыр кырып салганда,\nБуласын булап алганда,\nБузукту кыйын салганда,\nБерендикти билгизип,\nОлжо түшкөн кыз-катын\nТайлак-төөгө мингизип,\nОлжолоп кайра кайтканда,\nАл бадирек нойгуттун\nКалкы качып барган бейм,\n\fАл-абалын бек айтып,\nЧунак канкор Манаска\nСырын айта салган бейм.\nМуну менен кан ичме\nЧылгый ичи өрт жанып,\nЧыдай албай айза алып,\nАла-Тоону ашкан бейм.\n«Кааласаң кыргын мындай», - деп,\nКамындырбай биздерди,\nТөбөбүздөн баскан бейм.\nТөөгө жүктөп була арткан,\nАйлап-жылдап жол баскан,\nАрдын бутун сындырган,\nТөгөрөктүн төрт бурчун\nТөрт айлана кыдырган,\nКербендерден кеп уктум,\nКең Алтайда салышып,\nЭсенкандын балбанын"
  },
  {
    "id": "1205",
    "text": "Төрт айлана кыдырган,\nКербендерден кеп уктум,\nКең Алтайда салышып,\nЭсенкандын балбанын\nТакыр кырды, - деп уктум.\nКаарды катуу баштаптыр,\nКармалашкан дөө, алпты\nТакыр кырып таштаптыр.\nБеттеп адам барбаптыр,\nБерен Манас канкорго\nКайнап жаткан кытайдан\nУкурук кайырар калбаптыр.\nКалайманды салды - дейт,\nКара калмак, манжуунун\nБашына тулга салды - дейт.\nЖаң-жуңдун баарын жалмаптыр,\nКаражолтой Манаска\nКармашар кытай калбаптыр.\nОшол канкор өзү экен,\nАжыдаар уусун чачууга\nАтайы келген кези экен.\nКаңгай канын өлтүрүп,\nАлтай түштү, - деп уктум,\nАлтай канын өлтүрүп,\nАла-Тоо келди, - деп уктум,\nКокондогу кожого\nКолу жетти, - деп уктум,\nКатылгандын баарысын\n\fОңдоп салды, - деп уктум.\nАк үйлүү турган Алөөкө\nАл кытайдын коргону,\nКеп угулуп, кабары -\nАл эмине болгону...\nКан Шооругум, кебимди ук,\nКалың казган ор келди,\nКайнатылуу шор келди,\nКантип тирүү калабыз,\nКара жанга зор келди.\nТил албасаң тим эле"
  },
  {
    "id": "1206",
    "text": "Кайнатылуу шор келди,\nКантип тирүү калабыз,\nКара жанга зор келди.\nТил албасаң тим эле\nТиктеген жанды союптур,\nТууган окшойт Манаска,\nНойгутту чаап коюпсуң,\nЧатакты өзүң баштапсың,\nЖаңжал менен көп чырды\nЧоң арбытып таштапсың.\nКүрдөлүү журтун алыпсың,\nКүнөөкөр болуп калыпсың.\nӨч албай коёр эр эмес,\nБизди өксүтпөй коёр жер эмес.\nКечүүдөн бузат көчүңдү,\nКеришсең алат өчүңдү.\nОлжолоп кетет төөңдү,\nОлоңдосоң кокустан\nЖайната муштайт мээңди.\nШер аталган көк жалга\nЧабышып чама келеби,\nАйтканым ушул билип ал,\nАй, Шоорук кан, тилимди ал!»\nБу сөздү айтып, Жөөжелдет\nАйтып оозун жыйгыча,\nАчып көздү-жумгуча,\nКыраан Бакай, кан Манас -\nКызырлуу Бакай абасы,\nКыйла акылды тааптыр.\nАргын кандын Ажыбай\nМолдо менен бир жүргөн\nЭшендиги дагы бар,\nЖазы жаак, жалпак тил,\nЖаңылбастан сүйлөгөн,\nЧечендиги дагы бар.\n\fЖетимиш бурку тил билген,\nКайыбынан кабылган,\nКанкор Манас төрөгө\nКудай айдап табылган."
  },
  {
    "id": "1207",
    "text": "Жетимиш бурку тил билген,\nКайыбынан кабылган,\nКанкор Манас төрөгө\nКудай айдап табылган.\nЖүгүрүк чечен, жүйөөкор\nКара тилин кайраган,\nАжыбайдын адаты\nКан алдында сайраган.\nКан Ажыбай чечендин\nОозунан сөзү чачылган,\nЧечендигин көргөндө\nОрустун каны чоң Керке,\nСүйлөбөй жаагы басылган.\nИлгич-билгич Ажыбай,\nКеп жагынан алжыбайт.\nКебетеси-келбети,\nУзун бойлуу, кең далы,\nАры балбан, ары шер,\nУзун сакал, жоон мурут,\nӨңү кызыл, көзү чоң,\nЭр адамдын урдуусу,\nАжыбай жайын сурасаң\nКырк чоронун сулуусу:\nКабагы ачык жайдары,\nКан Манастын балбаны,\nКатуу мүшкүл иш келсе,\nКайран жанга күч келсе,\nКачан болсо Ажыбай\nКан алдына барганы.\nАйла табар Бакай шер,\nБаштаган экен шумдукту,\nЭр Ажыбай кыраанга\nКылган экен буйрукту:\n«Аргын кандын Ажыбай,\nОрдолуу кан Шоорукка\nКайра тартпай барып кел,\nАңгемелүү кебиңден\nАябай эми салып кел!\nКан эшиги кыямат,\nЭптеп кирер эр керек,\nЭр эшиги сом темир,\nЭритүүгө эр керек,"
  },
  {
    "id": "1208",
    "text": "Аябай эми салып кел!\nКан эшиги кыямат,\nЭптеп кирер эр керек,\nЭр эшиги сом темир,\nЭритүүгө эр керек,\n\fКан алдына элчиге\nКан Ажыбай, сен керек!\nБаатырдыгың бир канча,\nЧечендигиң башкача,\nКылыч сүйрөп кесе айткын,\nОйрон элең Ажыбай,\nОнтолобой тез айткын!\nАтышамын мен - десе,\nМергендерин шайласын,\nАтышары зор Манас,\nАлышары эр Бакай,\nАламан кылар кырк чоро\nАрманда болуп калбасын.\nИшенсин ушу кебиңе,\nЧабышам десе Шоорук кан\nЧыга келсин азыр де,\nМайдандашар жерине.\nМанастын канкор экенин\nКан Шоорук эми билсин де,\nКармашар көөнү болбосо\nКелме айтып тилине,\nЫйман кирип дилине\nБусурман динге кирсин де.\nКатык жандуу канкордун\nДегенине көнсүн де,\nОймок ооз, бото көз,\nКырмызы көйнөк, айча бел\nКызын тартуу берсин де!\nАл айтканга көнбөсө,\nКызын тартуу бербесе -\nБактарына суу буруп,\nБакчалатып салабыз.\nТамынын баарын уратып,\nТалынын баарын сулатып,\nТам коргонун талкалап,\nКум коргонун кулатып,"
  },
  {
    "id": "1209",
    "text": "Тамынын баарын уратып,\nТалынын баарын сулатып,\nТам коргонун талкалап,\nКум коргонун кулатып,\nТакыр кыргын кылабыз!\nАчууланса Шоорук кан,\nТулпар минип, топ бузуп,\nАйзалашып ойнойбуз,\nЧымырканса Шооруктун\nЧымындай жанын койбойбуз.\n\fИчип канга тойбогон,\nАты - Манас, эр көк жал\nШериң келди, - деп баргын,\nАк марал айдап, уй кылган,\nАтышкан жоону буй кылган,\nАжыбай, Бакай эки кан\nКаның келди, - деп баргын.\nСуу ич десе, уу ичкен,\nБөрк ал десе, баш кескен,\nМанас кандын кырк кыраан\nБаары келди, - деп баргын.\nЖаңжалдашпай, чырдашпай\nДеген сөзгө көнсүн де,\nДеген сөзгө көнбөсө -\nТүгү калбай кырылып,\nТүп көтөрө өлдүң де!\nКөк тулпар санга бир салып,\nКөк ала айза колго алып,\n«Манастап» ураан саламын.\nАйткан сөзгө көнбөсө,\nАтаңдын көрү, Шооруктун\nБардигер жинин кагамын,\nКайраттуусун кырамын,\nБилгенимди кыламын.\nСураса бербес кыздарын\nСуук укурук саламын,\nАдам баспас шаарын\nАралап басып барамын."
  },
  {
    "id": "1210",
    "text": "Сураса бербес кыздарын\nСуук укурук саламын,\nАдам баспас шаарын\nАралап басып барамын.\nАрдактаган кыздарын\nОрдодон тартып аламын! -\nУшу кепти уксун де,\nКармашар көөнү бар болсо,\nКаршылаша чыксын де.\nМаңдай-тескей турушсун,\nБаатыр болсо, Шоорук кан\nМылтык атып, жаа тартып,\nБарсылдашып урушсун.\nСумсаңдашса Шоорукка\nСуна турган айза бар.\nБу тилиңди албаса,\nКебиңе кулак салбаса\nЭлчилик кебиң айтып кел,\n\fЭртелеп, Ажым, кайтып кел!\nБилгич Бакай атагым,\nБолсун менин чатагым».\nОлуят Бакай кеп айтып,\nКөк тулпар оозун бурду - дейт.\nКасаба колдо калкылдап,\nАлтын жаак айбалта\nАч билекте жаркылдап,\nКөк калканды жамынып,\nКөрөр болсоң Бакай кан\nКөк жолборстой чамынып,\nКөк жал Бакай абасы\nКөргөн жанга сан колдой.\nКутпа жаккы бетинде\nМайлаган буудай жүздөнүп,\nКүүгүм туман көздөнүп,\nБек чакчайып, көз жайнап,\nКан ичмеси чын кармап,\nАстындагы Кула аты\nОоздукту каккылап,\nТал жибектей куйрукту"
  },
  {
    "id": "1211",
    "text": "Кан ичмеси чын кармап,\nАстындагы Кула аты\nОоздукту каккылап,\nТал жибектей куйрукту\nЧаткаякка чапкылап,\nКөрсө көңүл бөлүнүп,\nОпол-тоодой көрүнүп,\nКаардантып булкунтуп,\nОн эки чоро Кула атты\nКармап турат жулкунтуп.\nАнын бир жак жагынан\nМанас кандын кырк чоро\nКырк бир жерге бөлүнүп,\nКырып иер эмедей,\nКыраандык жайы көрүнүп,\nКырк чоронун баарысы,\nКыргыл баштык карысы\nКылча жанын аябай,\nКырып ийчү эмедей,\nКызык камап калыптыр,\nШоорук кандай чоң канга\nКыяматты салыптыр.\nБуйрук кылса эр Манас,\nБурулбай чоро жеткидей,\nБурулбастан тим эле\n\fТалкан кылып өткүдөй.\nКырк чоро, кымбат өзү эр\nКылымды бузган булар шер\nШоорук кандын башына\nТеги балаа салыптыр,\nТепсеп кетер эмедей,\nТегеректеп калыптыр.\nАйза сунуп элеңдеп,\nКырк чоро жайын сураба -\nОкчонтойдо дарынын\nОозун чечип белендеп,\nТулпар оозун бурушуп,\nКолундагы очогор\nАңырайта сунушуп,\nУу дегенде чуу койгон,\nМанас кандын кырк чоро"
  },
  {
    "id": "1212",
    "text": "Колундагы очогор\nАңырайта сунушуп,\nУу дегенде чуу койгон,\nМанас кандын кырк чоро\nКабар берсе Ажыбай\nКаптап чогуу жеткидей,\nКылча койбой бирөөнү\nКыргын кылып кеткидей.\nШоорук кандын көп эли\nЭси ооп шашышып,\nЭнтелеңдеп качышып,\nӨөдө-төмөн дүргүшүп,\nАлапайын табалбай,\nКырк чорону көргөндө\nКачып алып ошондо\nЧокоюна мүргүшүп:\n«Көрүнбө», - деп, бир бирин\nЖетелешип жекишип,\nБолот эшик дарбаза\nОозун мыктап бекитип,\nКалк жыйылып чуркурап,\nКапка баккан жайсаңдар\nТакыр качып дыркырап,\nАргын кандын Ажыбай\nКан Бакайдан кат алып,\nКарткүрөң менен аттанып,\nБолот эшик дарбаза -\nШоорук кандын кандыгы\nКыйын экен байкаса.\nДарбазадан кирди эле\n\fАры таман жүрдү эле.\nТегереги чынар бак,\nОртосунда алтын так.\nЖана Ажыбай барыптыр\nКурбусу алтын тагына,\nСейилдикке отурган\nШоорук кандын багына.\nКырка сайган багы бар,\nБак ичинде тагы бар,\nАл багынын түбүндө\nТамашасы дагы бар.\nТак алдына салдырган,"
  },
  {
    "id": "1213",
    "text": "Бак ичинде тагы бар,\nАл багынын түбүндө\nТамашасы дагы бар.\nТак алдына салдырган,\nАлтын түрдүү зор килем,\nКырк жылы сууга чыласа,\nКыярып чирип оңгусуз.\nСексен жыл жатса сел каптап,\nСерпилип бети оңгусуз.\nШоорук кандын жанында\nЧокмор алган балбаны\nТуш-тушунан короюп,\nТөөгө минген аскери\nТегеректеп сороюп,\nЭр Ажыбай таң калып,\nЖылкысы жок, төөсү бар,\nЖылас болгон кандай жан?\nКылыч алган балбаны\nКызык кылып Шоорукту\nТегеректеп калганы.\nАжыбайды көргөндө,\nКан алдында сакчысы\nКак жарылып дыркырап,\nЖалаңкыч көргөн эмедей,\nЖайыла качты чуркурап.\nБалбандары сандалып,\nАжыбайга таң калып,\nАдамда мындай болбойт, - деп,\nАлышкан адам оңбойт, - деп,\nАлты сан аскер каптаса\nАман бирөө болбойт, - деп,\nКөзү көлдүн ордундай,\nЖаңжалдашкан адамдын\nЖалпы баарын соргудай.\n\fАрслан белем, адамбы,\nАрсландыгы көрүнөт,\nАла турган кези экен,\nАртык дүмөк бул башка\nСала турган кези экен.\nКөрүп, көп кол жарданып,"
  },
  {
    "id": "1214",
    "text": "Ала турган кези экен,\nАртык дүмөк бул башка\nСала турган кези экен.\nКөрүп, көп кол жарданып,\nКөргөндөрү таң калып,\nАл Шоорук кан баатырга\nАргын кандын Ажыбай\nАкырын сүйлөп, бек таштап,\nАңгеме айтып, кеп баштап:\n«Арага келген элчибиз,\nЗордукчуну, чоңдорду\nКөрүшкөнү жүрөбүз,\nКалың аскер жоо чыкса\nӨлүшкөнү жүрөбүз.\nДеген сөзгө көнүңүз,\nКанкор Манас шер келди,\nТилегенин бериңиз.\nТилегенин бербесең,\nАйтканына көнбөсөң -\nКөк маралың уй кылат,\nКөсөп кирип буй кылат,\nАк маралың уй кылат,\nАйдап жүрүп буй кылат!\nАйтсам далай кебим бар,\nКанкордун сенде кеги бар,\nКеги болгон себеби\nКең Алайды жердеген,\nАндагы нойгут эл деген.\nОн эки түмөн кол алып,\nНойгутка ойрон салыпсың,\nБүлүндүрүп аларды\nБаатыр болуп калыпсың.\nАлайдагы ал нойгут\nАлаңды ала качтыбы,\nАк теңге булуң чачтыбы?\nКуланды кууй качпаса,\nКуржунда булуң чачпаса\nКылмышсыз элге катылдың,\nЧатакка башың чатылдың.\nОй, Шоорук кан, сен эми"
  },
  {
    "id": "1215",
    "text": "Куржунда булуң чачпаса\nКылмышсыз элге катылдың,\nЧатакка башың чатылдың.\nОй, Шоорук кан, сен эми\n\fОң айткан сөздү билерсиң,\nОңурайып чырдашсаң\nНойгуттун тонун киерсиң,\nТалкандай, таштай чалыпсың.\nТим эле сен нойгутка\nКордукту мыктап салыпсың.\nКереге-уугун кыйратып,\nКелин-кызын ыйлатып,\nКериш оңой болобу,\nКеришти кызык салыпсың,\nКылмышсыз элди кыйратып,\nКыйындыгың билинди,\nМуну менен моюнуңа\nТоконаалат илинди.\nКалтырбай калкың кырууга,\nӨз билгенин кылууга\nКамданып турат булкунуп,\nКабылан Манас шерим бар,\nКан экениң чын болсо,\nМага кара, сен Шоорук,\nАйта турган кебим бар.\nМенин айткан сөзүмдү\nБилесиңби, сен Шоорук,\nБусурмандын динине\nКиресиңби сен, Шоорук!?\nКара динден ак болгун,\nКапырдан качып жат болгун.\nЧачып ий, такыр жыйганды,\nКаалагын жалгыз ыйманды.\nЫймандуу адам баатырдыр,\nКыямат жолу такылдыр,\nДүйнөңдөн диниң жакындыр.\nМенин сөзүм акылдыр,\nАкыретке барганда\nЫймансыз адам бакылдыр."
  },
  {
    "id": "1216",
    "text": "Дүйнөңдөн диниң жакындыр.\nМенин сөзүм акылдыр,\nАкыретке барганда\nЫймансыз адам бакылдыр.\nТаштагын капа-убайды,\nКаалап бил, жалгыз кудайды,\nМенден үйрөн ыйманды.\nАзыр айткан тилимди\nБилсең кантет, Шоорук кан,\n«Бысмылда» - деп, сөз айтып,\nБусурмандын дилине\n\fКирсең кантет, Шоорук кан?\nТалаалап кетсин жыйганың,\nКабыл болсун ыйманың,\nБилгенче айтып берейин,\nКалбасын менде убалың.\nАзарың динге салбасаң,\nАйткан тилди албасаң,\nӨз убалың өзүңө,\nЭмгегиң кара төбөңө!\nКачырса талкан кылучу,\nКанкор Манас каны бар,\nКапыядан сөз тапкан,\nКабылан Бакай дагы бар.\nКырк чоронун кырааны,\nКыйыны Манас кыйкырса\nКыпындай эмең таштабай,\nКыйратып кырып кетүчү\nКырк чоросу дагы бар,\nКырк чоронун баарысы,\nКыргыл баштык карысы.\nАйза сунуп, жоодо өскөн\nЫктуу чоро дагы бар,\nЖеке башы сан колдук,\nМыктуу чоро дагы бар.\nКөк жолборстой чамынып,\nЧалчу чоро дагы бар,\nКөсөгөндү соо койбой,\nТополоңду башыңа"
  },
  {
    "id": "1217",
    "text": "Көк жолборстой чамынып,\nЧалчу чоро дагы бар,\nКөсөгөндү соо койбой,\nТополоңду башыңа\nСалчу чоро дагы бар.\nКырк чоронун мингени -\nТегиз тулпар канаты,\nАй-ааламды кырк чоро\nАла жүргөн адаты.\nКырк чоро кирип кол салса,\nКайдан душман оңолот,\nАйткан сөзгө көнбөсөң,\nЖуртуңдун баары жоголот.\nБусурман кылып башыңды,\nАстын тозуп сатуу кыл,\nОймок ооз, бото көз,\nОйкуштаган кызыңдан\nКан Манаска тартуу кыл!\n\fАтышаар көөнүң бар болсо -\nБел байлаган белиңди айт,\nБекип жаткан жериңди айт.\nКармашар болсоң, колуңду айт,\nОнтолобой жообуңду айт!\nКүрөшөөр көөнүң бар болсо,\nКүлүгүңдү шайлап чык,\nБасташаар көөнүң бар болсо,\nБаатырларың камдап чык!»\nАр белгисин Манастын\nАжыбай айта салганы,\nАжыбайдын кебине\nАл Шоорук кан таң калды.\nТемирден салган мунара,\nБийиктигин сураба!\nТизеси жерге бүгүлүп,\nТагынан түшүп жүгүрүп,\nМунарага чыкты эми,\nМунарадан караса,\nКалк аманын кааласа,\nКөрсө көңүл бөлүнөт,"
  },
  {
    "id": "1218",
    "text": "Мунарага чыкты эми,\nМунарадан караса,\nКалк аманын кааласа,\nКөрсө көңүл бөлүнөт,\nАккуладай ат минген,\nАйбаты катуу, заары күч,\nАйбаттуу адам көрүнөт.\nКолдогону Кожосан,\nКол бергени кырк чилтен,\nТелегейи тең экен,\nШай колдогон шер экен,\nОң далысы кең экен,\nОйротту бузар шер экен.\nБашында казандай кара бөркү бар,\nАй-ааламдын баарысын\nНе кылам десе эрки бар,\nЖетик экен абыдан.\nЖумуру баштуу мендеде\nБолот экен мындай жан.\nШоорук кан көрүп таң калып,\nКандай жайда туулган,\nКаражолтой бул Манас -\nКатылса салат чуулган.\nКызыр чалган шер экен,\nЖанындагы кырк жайсаң -\n\fКыркы кылдай тең экен.\nМанас көк жал, баарысы,\nБаатыр Бакай карысы,\nКатар турат баары тең,\nКырк чоронун баарысы.\nКаалгадай кашка тиш,\nКалайыктан башка тиш,\nТиштенгенде кайран тиш\nТаруудай болуп быркырап,\nОозунан чыккан көк жалын\nОргуп турат жөн эле,\nАйза бою шыркырап.\nКабар берсе Ажыбай\nКаптап барып жеткидей,\nКылча бирди соо койбой,"
  },
  {
    "id": "1219",
    "text": "Айза бою шыркырап.\nКабар берсе Ажыбай\nКаптап барып жеткидей,\nКылча бирди соо койбой,\nКыргын кылып кеткидей.\nКүмүш кемер курчанып,\nКүркүрөгөн султандын\nКүндөй бетин нур чалып,\nБалбан да экен, шер да экен,\nАаламдын баарысын\nАла турган эр экен,\nДегенине көнөйүн,\nКыргын болбой бөпбөөдө\nБөрү жолдуу канкордун\nКаалаганын берейин!\nМанастын каарын көргөндө\nЭси оой баштады,\nМунарадан Шоорук кан\nКулап кете таштады.\nКанкор эрди көргөндө\nБилегинен сап кетти,\nЖүрөгүнөн кап кетти.\nМындай тартып караса -\nКоштогон экен канкорду\nКожой, Кыдыр экөөлөп,\nОнжоңдотуп Кула атын\nОн эки чоро жетелеп.\nКарап туруп, ошондо\nКан Шооруктай эрениң\nМанасты көрүп алганы,\nА дээрине алы жок,\n\fЭ дээрине эси жок\nТагынан түшүп калганы.\nЭр Ажыбай баатырга:\n«Көндүм, Ажым, көндүм!» - деп,\nКелмени айтты Шоорук кан:\n«Бусурман болуп бердим» - деп.\nКамап барып көк жалың\nКан Шооруктун калаасын,\nКонуп калган кези экен,"
  },
  {
    "id": "1220",
    "text": "Камап барып көк жалың\nКан Шооруктун калаасын,\nКонуп калган кези экен,\nЧын бусурман ал Шоорук\nБолуп калган кези экен,\nКара динден ак болуп,\nКапырдан качып жат болуп,\nКөөдөнүнө ыйманы\nТолуп калган кези экен.\nОйрон Манас султандын\nШердиги минтип билинип,\nОрдолуу шаар Шооруктун\nКанын динге киргизип,\nКалайыгын калтырбай\nБаарын динге киргизип,\nБагындык - деп чуркурап,\nБаары кепти башташты,\nАжыбайдын алдына\nКылыч, мылтык, бар жарак\nБаарын жыйып ташташты.\nКарап жаны калбады,\nЧочуп кетип Шоорук кан\nАжыбайга сайрады:\n«Оой, Ажыбай, султаным,\nБашаа болуп так минсең\nОрдолуу калаа эл мына,\nОйрон кылып жиберсең\nОйрон Шоорук мен мына!\nБаашалуу калаа жер мына,\nБашымды алсаң мен мына!\nУргаачымды, узумду,\nКымбат сулуу кызымды,\nТүп көтөрө калтырбай,\nТүгөл сизге берейин.\nКалың казба орумду:\n«Багынды», - деп бара көр,\n\fКаптатып ийбе колуңду!\nТартуу кылар узум бар,\nОймок ооз, бото көз,\nОйкуштаган кара көз"
  },
  {
    "id": "1221",
    "text": "Каптатып ийбе колуңду!\nТартуу кылар узум бар,\nОймок ооз, бото көз,\nОйкуштаган кара көз\nАкылайым баш болуп,\nСексен сулуу кызым бар.\nДегениңе көнөйүн,\nКыздарым тартуу берейин.\nКалың калча, көп журтум\nКалкым менен берейин,\nКаалагандын баарысын\nАстыңа салып берейин.\nКалкыма кабар салайын,\nКааласаңар, калкыма\nКабыланың Манасты\nКан көтөрүп алайын.\nТарттым алтын тагымды,\nТаштабай баарын берейин,\nКерек деген баарыңды,\nКыйба баатыр жанымды.\nӨгөөмдү коюп, бүлөөмдү ал,\nӨкүнөөр болсоң Ажыбай,\nЭкөөмдү коюп, бирөөмдү ал,\nБаламды таштап, зайыбымды ал!\nАйтканым ушул билип ал,\nАрсланым Ажым, тилимди ал,\nКурсагың ачып, жол тартсаң -\nКөөкөргө куюп, канымды ал!\nЫраа көрбөй кааласаң,\nКөкүрөктө жанымды ал!\nСыйындым Манас бириңе,\nБүгүн кирдим диниңе.\nЖаңыдан каалап эр таптым,\nЖаңы жерден жер таптым.\nКуранды ачып, кат билдим,\nКудайдын атын жат билдим.\nКыялы оор узум бар,\nКымбат Манас шериңе"
  },
  {
    "id": "1222",
    "text": "Куранды ачып, кат билдим,\nКудайдын атын жат билдим.\nКыялы оор узум бар,\nКымбат Манас шериңе\nЫлайыктуу кызым бар.\nБели кындай, бети айдай,\nКөргөн адам таң калган,\nМаралдай басып торолгон,\n\fБелине чачы оролгон,\nБугудай болуп торолгон,\nБутуна чачы оролгон,\nСүлөөсүндөй чоюлган,\nАты Акылай коюлган.\nШооруктун кызы Акылай,\nШоодураган капырай!\nЖибекти көр, чачын көр,\nАлманы көр, башын көр,\nТийбегин журтка кылайып,\nӨзүмдүн кызым Акылай -\nМанасыңа ылайык!»\nКелме айтып, журту буркурап,\nДинге кирди чуркурап.\nОрдосуна жүгүрүп,\nУргаачысын, уздарын,\nТакыр жыйды калтырбай,\nКара көз сулуу кыздарын.\nКөрсө кумар кандырган,\nАптап күнү тиет, - деп,\nАк сарайдан салдырган,\nСалтанаттуу ак сарай,\nСалкындыгы бир далай.\nШоорук кан журтка дайын кан,\nШоорук кан кызы Акылай,\nШоодураган капырай,\nТоту куштун куйругун\nТоксон түрдөп сайынган,\nТөбөсүнө кийгени -\nАлтындан кылган такыя,\nКөргөн адам таң калат,"
  },
  {
    "id": "1223",
    "text": "Токсон түрдөп сайынган,\nТөбөсүнө кийгени -\nАлтындан кылган такыя,\nКөргөн адам таң калат,\nШооруктун кызы шуркуя!\nСулуулугу, сымбаты -\nАдамдан артык көрүнөт,\nАкылайдын урматы.\nҮкүнүн жүнү жүндөнгөн,\nБулбулдун үнү үндөнгөн,\nАгарып тиши кашкайган,\nКүлүмсүрөп тастайган,\nОймок ооз, бото көз,\nӨңчөй баары кара көз.\nБедерине бейбактын\n\fМенде чыдап тургусуз,\nКанкор Манас өзүнө\nАкылайды баш кылып,\nАйымын тартуу кылды - дейт,\nБилге жүктөп дилде алып,\nКайра тартпай узду алып,\nАкылайды баш кылып,\nКан Шооруктун элинен\nСексен сулуу кызды алып,\nКалчаны чаап бүлдүрүп,\nАйкөл Манас кабылан\nШердигин журтка билдирип,\nКүн убада - кырк бир күн,\nМейман болуп кайтууга,\nКумары канып далайга,\nАлып кирди көк жалды\nКороосу бекем сарайга.\nТоюна токсон мал союп,\nТолгон оюн-тамаша,\nДүнүйөнү тең коюп,\nИчкени арак, мысалдаш\nАкылайдын тоюнда\nЫндыстан журту аралаш,\nКымбатың Манас барында\nКырк чоронун баарысы"
  },
  {
    "id": "1224",
    "text": "Акылайдын тоюнда\nЫндыстан журту аралаш,\nКымбатың Манас барында\nКырк чоронун баарысы\nКызыкты көрдү кайран баш.\nАркардай таңын кылайтып,\nКыз сулуусу ошондо.\nАк эмчегин булайтып,\nАдам, Шооруктун кызы Акылай\nБеризаттай көрүнөт.\nКөргөн сайын көк жалдын\nКөңүлү жаман бөлүнөт,\nШооруктун кызы Акылай\nКанкор шердин көзүнө\nБеризаттай көрүнөт.\nТаң-тамаша, дуу оюн,\nТакыр эрлер кылды эми,\nОлуят Бакай эр абаң,\nАл Акылай сулууну\nМанаска ике кыйды эми,\nБойдоктору чоронун\n\fБолбогон сулуу кыз алып,\nБилге жүктөп, дилде алып,\nКара көздөн миңди алып,\nАлтын, була дүйнө алып,\nЖүктөй албай кырк чоро\nОлжосуна кыз алып,\nОмбутуп кирип шаар алып,\nАтагы Шоорук кан экен,\nЖаштар менен карысын,\nБусурман кылып баарысын,\nБеренин беттеп билгизип,\nБелгилүү калча Шоорук кан\nБет алып динге киргизип,\nБет каратып, бир тартты.\nБаатырларын, балбанын\nЖер үстүнө таратып,\nШериң Манас, эр көк жал\nЖеткен жерин каратып,"
  },
  {
    "id": "1225",
    "text": "Баатырларын, балбанын\nЖер үстүнө таратып,\nШериң Манас, эр көк жал\nЖеткен жерин каратып,\nТелегейи тең болуп,\nАтагы журтка угулуп,\nШай колдогон шер болуп,\nАт семиртип ык кылып,\nЖалгыз башын кырк кылып,\nКабылан тууган канкордун\nКачырган жоосу бүлүнүп,\nКанкордун жайы ушундай -\nКаармандыгы билинип,\nКатын алып, үй күтүп,\nКайра тартты ошондо.\nМанастын алган зайыбы -\nШооруктун кызы Акылай,\nШоодураган капырай.\nАйкөл Манас жол жүрүп,\nАт аябай мол жүрүп,\nМаймундун чөлүн жакалап,\nСай тулпардын баарысын\nКайра баштан такалап,\nДүнүйө толкуйт караса,\nЖүргөн жери көк жалдын\nОюн менен тамаша.\nКонгон жерде эрендер,\nЭриксе элик атышып,\n\fЭрикпесе ошондо,\nБагалак ойноп жатышып,\nОолукканда кырк чоро\nОромпой оюн салышып,\nКамарабай, былк этпей,\nОйноп жатып калышып,\nЭэр белдей белести\nЭңкейип ашып келди эле,\nТуйгун Бакай карыя -\nКөп жерди көргөн олуя\nКыраандарды бакырып,\nКыраандарды чакырып:"
  },
  {
    "id": "1226",
    "text": "Туйгун Бакай карыя -\nКөп жерди көргөн олуя\nКыраандарды бакырып,\nКыраандарды чакырып:\n«Манас баштык, кырк кыраан,\nКалбай чогуу баарың кел!\nЖердин түбү - Желпиниш,\nЖелпиниште турганда\nМанас кирип түшүмө\nАт бороюн сыдырдым,\nТөгөрөктүн төрт бурчун\nТөрт айлана кыдырдым.\nКөк тулпарым баспаган,\nКөк жалды издеп табалбай,\nЖерде бүтүн түк калбай,\nБакай абаң көрбөгөн\nЭлде бүтүн түк калбай\nЖердин жүзүн чалганда,\nЭрдигимден оолуктум,\nУрааны - жоомарт тукуму,\nТекелерге жолуктум.\nЖанаалы, Карач бир тууган,\nАл түркмөндүн каны эле,\nКарачтын кызы Көрпөян,\nАрслан Бакай абаңа\nАшык болгон жан эле.\nБуттап алтын зер менен\nАрга жүктөп алгамын,\nБусурмандын шарыят,\nКызыңды бизге бергин, - деп,\nСөйкө сала баргамын.\nАлтынымды алган жок,\nАзарын мага салган жок,\nАйтканыма көнгөн жок,\n\fКызын мага берген жок.\nТеке жоомарт ат минип,\nКөк темирден тон кийип,\nКуу Чамбылдын белинен,\nКутура чыгып урушту,"
  },
  {
    "id": "1227",
    "text": "Теке жоомарт ат минип,\nКөк темирден тон кийип,\nКуу Чамбылдын белинен,\nКутура чыгып урушту,\nЖанаалы, Карач эки дөө\nКүнү-түнү он төрт күн,\nАбаң Бакай эр менен\nАйзалашып турушту.\nКөзүнө мени илген жок,\nКызыр чалган абаңды\nАл акмактар билген жок.\nЖалгыздыгы курусун,\nЖапаалашып өткөмүн,\nКөрпөянды алалбай,\nКөк жал Манас табылса,\nСага кызык кылам, - деп,\nАрманда болуп кеткемин.\nКөрпөянды алалбай,\nТилегиме баралбай,\nАй-талаага түшкөмүн,\nАй, жалгыздык, сени - деп,\nБармагымды тиштедим.\nБасып ойлоп, көп жүрдүм,\nМанас келсе, - деп жүрдүм.\nТиктегеним Жанаалы,\nТилектеш жарым Көрпөян,\nКуда болом Карачка,\nКуу жанымды аябайм,\nКарач мага жарашса.\nКөөдөнгө толук ыйманым,\nАты Кызыр дубана,\nАл Көрпөян байкушту\nТүшүмдө ике кыйганым.\nКарагыла, оой, балдар,\nКайыр ике кет кудай,\nКөрпөянга жете албай,\nКапа болом бир далай.\nАй түгөнүп, жыл өткөн,\nАрада мынча күн өткөн,\nКызыталак куу жалган,"
  },
  {
    "id": "1228",
    "text": "Капа болом бир далай.\nАй түгөнүп, жыл өткөн,\nАрада мынча күн өткөн,\nКызыталак куу жалган,\nБакайга кызыгын көрчү минеткен.\n\fКөрпөяндын айынан\nЖекеге чыга барышып,\nЖети күн тынбай сайышып,\nАрык кылдым ыргалтып,\nАстымда тулпар малымды,\nАлалбай калдым ушунтип,\nАкыреттик жарымды.\nТилегенге жете албай,\nТигинен кирип баралбай,\nАт артына салалбай,\nОлжо кылып алалбай,\nУругу жети эл экен,\nЖоо жагына бөрү экен.\nАлар арбын, мен жалгыз\nАлтымыш күнү уруштум,\nАлтымыш күнү аралап,\nАраң чыктым ошондо,\nАлты жерден жара жеп,\nЖоо жагына камынган,\nЖолуң каткан эл экен,\nБаласы канжар тагынган,\nКызыр чалган абаңа\nКыйкырык салып жабылган.\nАлар түмөн, мен жалгыз,\nАйлам барбы кудайга,\nАраң чыга бергенде\nАл Көрпөян байкуштун\nБөдөнөдөй кайран көз\nБөлөк-бөлөк жаш кеткен.\nМурдунун суусун тарталбай,\nКөзүнүн жашын арталбай,\nӨөдө-төмөн чыңырып,\nТуйлап калган эмеспи!\nКабылан, аман болгун! - деп,\nЫйлап калган эмеспи!"
  },
  {
    "id": "1229",
    "text": "Өөдө-төмөн чыңырып,\nТуйлап калган эмеспи!\nКабылан, аман болгун! - деп,\nЫйлап калган эмеспи!\nКазына болор аты улук,\nУргаачынын мыктысы,\nКасиеттүү жан эле,\nЖети жыл мени күтүүгө\nУбадасы бар эле.\nАй мезгилин алганда,\nАйды катка салганда\n\fАй жаңырган, күн өлүп,\nАрмандуу жарды алалбай,\nЖүрөбүзбү минетип!\nАшыкты таштап, Манас, - деп,\nАр жылга кеткен мен кандай?\nАсылым Бакай келет, - деп,\nАрман менен күн санап,\nБоздоп жүргөн ал кандай?\nАлда Таала мендесин\nЖаратат экен ар кандай,\nКызарбастан бозоруп,\nКапага ичи толгондур,\nКайрылбай Бакай кетти, - деп,\nКүдөрүн үзүп койгондур.\nКечиккен Бакай абаңды:\n«Келбейт ко», - деп билгендир,\nУшу күндө Көрпөян\nКүдөрүн үзүп жүргөндүр.\nАтасынын өзүнө\nЖуучу түшүп жан келип,\nАламын, - деп бейбакты,\nТуш-туш жактан кан келип,\nЖашылала суп көйнөк\nКийбей койду, - деп уктум,\nБашымды кессең мейлиң, - деп,\nТийбей койду, - деп уктум.\nБакай кан, - деп зарланып,"
  },
  {
    "id": "1230",
    "text": "Башымды кессең мейлиң, - деп,\nТийбей койду, - деп уктум.\nБакай кан, - деп зарланып,\nКүйүп жүргөн ал кандай?\nКүнүм келип жете албай,\nКүүлөнгөн Бакай мен кандай?\nКудай Таала мендесин\nТушайт экен ар кандай,\nСанап, күйүп отуруп,\nСай медиреп Бакайың,\nКүйүп кетет ар кандай.\nАлты ай сапар жол жүрсө\nКөк тулпардай буудан жок,\nЭр кенжеси зор Манас,\nӨзүңдөн башка тууган жок,\nЭш кармаган эрим жок,\nЭрмегим Манас, эр көк жал\nӨлүмдөн башка шегим жок.\n\fКарагайдай мен жалгыз\nӨзүңдөн башка эрим жок.\nЖолдошум Манас табылды,\nБашкадан эми көөнүм ток,\nТиктегеним Көрпөян,\nОшондон башка дартым жок».\nАйтып Бакай абаңыз,\nКашатка түшүп токтоду,\nАшыгы түшүп оюна,\nКапкайда дартын козгоду.\nБетинен кызыл калбады,\nБет алганы Чамбыл-Бел\nБерен Бакай абаңдын\nКан ичмеси кармады.\nКыраан Манас султаны\nКыйкырыкты салды эми,\nЖоо келгенсип дүркүрөп,\nДоолбас катуу кагылды,\nЖоо көрүнсө каптамак,\nКырк чоронун адаты."
  },
  {
    "id": "1231",
    "text": "Жоо келгенсип дүркүрөп,\nДоолбас катуу кагылды,\nЖоо көрүнсө каптамак,\nКырк чоронун адаты.\nКан Бакайдын алдына,\nКатар барып жабылды.\nАрслан Бакай алдына\nАрсландай чамынып,\nБарып жетип Манас кан,\nКайыптан акыл табылып:\n«Асыл Бакай, абаке,\nБүгүн айттың чыныңды,\nКазыр айттың жан аба,\nКөөдөндөгү сырыңды.\nЖанаалы, Карач - эки кан\nДеген сөзгө көнбөсө,\nКөрпөянды бербесе,\nБуласын булап аламын,\nБузукту чогуу саламын.\nАккула тулпар, Айбанбоз\nАлмак-салмак минемин,\nАйткан сөзгө көнбөсө,\nКөрпөянды бербесе,\nАйдап, кырып баарысын,\nМекеге чейин сүрөмүн!»\nДеп, ошонтүп, Манас кан\n\fКан Бакайга муну айтып:\n«Үзүлгөнүн улаган,\nЧачылганды жыйнаган,\nЭэрчитип жанды эр кылган,\nЭр уулу менен тең кылган,\nЭгизим, Бакай, кырааным,\nТиктеп, аба, сөз айтсаң,\nТим эле тилиң аламын!\nТиктеп туруп өрткө сал,\nМуну кечип барбасам,\nАрслан аба, башымды ал!\nСураса бербес аяшка,\nСуук укурук салабыз.\nКармаш кылып какайса,"
  },
  {
    "id": "1232",
    "text": "Арслан аба, башымды ал!\nСураса бербес аяшка,\nСуук укурук салабыз.\nКармаш кылып какайса,\nКачырып тартып алабыз!» -\nДеп, ошонтүп, Манас кан,\nАй-талааны сыдырып,\nАдам батпас кара кум,\nАралады мына бул.\nКумдун кайып булакка,\nАт сугарып калышып,\nЖалгыз аяк жалтак чеп,\nАт чалдырып салышып,\nКулан кууп алышып,\nКөп кызыкка батышып,\nЭми Манас, кан Бакай,\nЭрендер кайдан аянды,\nӨткөн иштин жайынан,\nКөрпөяндын айынан,\nБери жагын караса,\nБелендинин бели экен,\nАры жагын караса,\nКөз жетпеген тунарык,\nЧамбылдын бели дээр экен,\nБелендинин белине,\nЧоң Чамбылдын жээгине,\nБерендер кирип барды эми.\nКызыгына жан тойбос,\nБул өңдөнгөн жер болбос,\nАңгеме көрсөң мындан көр:\nАдырында аркар бар,\nТектиринде теке бар,\n\fБудурунда бугу бар,\nКөрбөгөндүн муңу бар,\nТүзөңүндө түлкү бар,\nАдам көөнүн ачуучу,\nАр жандардын мүлкү бар.\nСары адырмак керүү экен,\nСадагасы кетейин,\nСалбырын жүрчү жер экен.\nЖер соорусу турбайбы,"
  },
  {
    "id": "1233",
    "text": "Сары адырмак керүү экен,\nСадагасы кетейин,\nСалбырын жүрчү жер экен.\nЖер соорусу турбайбы,\nЖердеген адам тунбайбы!\nТүзөңүнө барганда\nТүлкү качып чубалып,\nАл түлкүнү көргөндө,\nКызыккандан кырк кыраан\nКаткырык салып кубанып,\nАдыр-күдүр чоң тайпак,\nБеленди бели дээр экен,\nЖанаалы менен Карачтын\nИт жүгүртүп аң издеп,\nКезинде келчү жер экен,\nКулан кууп кутуруп,\nЖанаалы, Карач эки кан\nАңгеме кылчу жер экен,\nМуну менен ал жерди,\nБелендин бели дээр экен.\nАйырмачтай кайкаңга\nАсылдар чыга келди эле,\nКалк аманын кааласа,\nКарк эткенден карга жок,\nКурк эткенден кузгун жок,\nЭэн талаасын караса\nАдырдан аркар кубалап,\nЖанында бар беш жүз жан,\nАңга келген кези экен,\nАйыкпаган бир кыйын,\nЧаңга келген кези экен.\nЖанаалы, Карач экенин\nКамбыл Бакай билди эми,\nКулду кудай берди, - деп,\nЭэн талаага келди, - деп,\nМыйыгында күлдү эми.\nАбаң Бакай, артык шер\n\f«Манас! Манас!» - бакырып,\nКыраандарды чакырып:"
  },
  {
    "id": "1234",
    "text": "Мыйыгында күлдү эми.\nАбаң Бакай, артык шер\n\f«Манас! Манас!» - бакырып,\nКыраандарды чакырып:\n«Жоготкон жок табылды,\nАбийир эми жабылды.\nМен көргөндү көрдүңбү,\nМен туйганды туйдуңбу?\nБерейин деген кулуна,\nБелен кылат жолуна.\nЖорткон жолуң болуптур,\nЖанаалы, Карач - эки кан,\nЖолуңа байда болуптур.\nЖамгыр кылып, жаа тартып,\nМөндүр кылып, ок атып,\nЖалгызында Бакайды\nЖапааны жаман салды эле:\n«Кыйырыңды!» - деп, бул чочко,\nКаптап жатып калды эле.\nЖапааны жалгыз салалбай,\nКөрпөянды алалбай,\nЖанаалы кылган кордукту,\nКөрсөтөлү көзүнө\nӨзү кылган зордукту.\nТозокту толук салалы,\nТопойто чаап жиберип,\nКөрпөян тартып калалы.\nТомуктуу жилик эт бербей,\nТору ала жетим тай бербей,\nКөрпөян тартып алалы,\nАт артына салалы,\nТартып алып Көрпөян,\nАяган кызың мына, - деп,\nОлжо катын кылалы,\nКандайсың - деп кайталы,\nИкеси жок калдык, - деп,\nТак ушуну айталы.\nЖамгыр кылып жаа тартып,\nЖаның чыккан Жанаалы"
  },
  {
    "id": "1235",
    "text": "Икеси жок калдык, - деп,\nТак ушуну айталы.\nЖамгыр кылып жаа тартып,\nЖаның чыккан Жанаалы\nЖабылганда күйгүзгөн.\nМөндүр кылып ок атып,\nБөлүнүп каптап келгенде\nБакайыңдан ал кеткен,\nТулку бойдон ошондо\n\fБурчактап кара кан кеткен.\nКарандан камбыл кан өлгөн,\nАйгайлашып турганда,\nАйзакердин баары өлгөн,\nӨткөн иштин жайынан,\nКөрпөяндын айынан\nКеришти кенен салгамын,\nЖалгыздыгы курусун,\nБиле албай кеттим дайынымды,\nАлалбай кеттим ошондо,\nКөрпөян асыл зайыбымды».\nАбаң Бакай карыя,\nАр кылыктын баарысын\nАйтып берди олуя.\nОшо кезде чоролор\nКыркка толгон санаты,\nКагышкан жоону көргөндө,\nКырк чоронун баарысы,\nКыргыл баштык карысы\nТалкандай чалмай адаты.\nКасаба колдо калкылдап,\nЖоо-жарактын баарысы\nЖандарында жаркылдап,\nОртосунда зор Манас,\nОпол-тоодой көрүнүп,\nКырк чоронун кырааны,\nАйзакердин ыктуусу,\nАлтымыштын мыктуусу,\nАжыбай, Бакай эгиз кан,\nЫрчы, Шууту тегиз эр,\nЧалыбай, Күлдүр эгиздер,"
  },
  {
    "id": "1236",
    "text": "Алтымыштын мыктуусу,\nАжыбай, Бакай эгиз кан,\nЫрчы, Шууту тегиз эр,\nЧалыбай, Күлдүр эгиздер,\nБоз уул, Байчоролору,\nКырк чородон булары,\nКызыл өрткө кабылса,\nКыйкырып айза сунары,\nКыйкырыкты укканда,\nМанас кандын кырк жинди\nКыргын болбой турабы!\nКырк жакка кыркы бөлүнүп,\nКаарына караса,\nКалтырбай кырып салчудай,\nКан ичер түрү көрүнүп,\n\fЖыйып алган Манастын\nКан ичмеден чогулткан\nКырк чоро деген калкы бар,\nКармашып менде жеңе албайт,\nКатылгандын баарысын\nКанын ичмей салты бар.\nАйза сунуп айкырып,\nКөрбөс чоро дейсиңби?\nБет алган жоону туш-тушка\nБөлбөс чоро дейсиңби?\nЖоого киргин дегени -\nЖолборс Бакай кабылан,\nБил териси доолбас,\nКаңка-каңка урду эми,\nКырк чоронун баарысы,\nКыргыл, Бакай карысы\nКыргын тийген эмедей,\nКыйкырып айза сунду эми.\nЖелигип калган кырк чоро\nЖанаалы, Карач - эки кан,\nЭки канга жетишти,\nБеш жүз экен адамы,\nМанас кандын кырк кыраан\nАралашып калганы.\nАралашып кетишти,"
  },
  {
    "id": "1237",
    "text": "Эки канга жетишти,\nБеш жүз экен адамы,\nМанас кандын кырк кыраан\nАралашып калганы.\nАралашып кетишти,\nКамбылдыгы болжолсуз,\nКагышканда ар бирөө\nЖанаалы, Карач адамын\nАлтыдан сайып өтүштү,\nТулпар менен ойнотуп,\nШамдагайы болжолсуз,\nЖанаалынын беш жүз кол\nАйта-буйта дегиче,\nАчып көздү-жумгуча,\nЖанаалынын беш жүз кол\nТакыр кырып сойлотуп,\nОпол-тоодой оркоюп,\nОйрон Манас барганы.\nАл ойронду көргөндө,\nЖанаалы, Карач - эки кан\nБилегинен сап кетип,\nЖүрөгүнөн кап кетип,\n\fКөөдөнү кетип кирилдеп,\nСакалы кетип бириндеп,\nТизелери бүгүлүп,\nАттан түштү жүгүрүп.\nОкоро түйгөн чоң чылбыр\nМоюнуна артышып,\nТеке жоомарт тулпарын\nТегиз баарын тартышып,\nБооруна колун алышып,\nКанкор Манас алдына\nКулдук ура салышып:\n«Капыр болсоң, канкорум,\nКалтырбай союп саларсың,\nБусурман болсоң, баатырым,\nБизди сактап аларсың.\nБиз да ыслам дининде,\nТууган элек зилинде.\nБиздин тилди алыңыз,\nБиз эле сизге багындык,"
  },
  {
    "id": "1238",
    "text": "Биз да ыслам дининде,\nТууган элек зилинде.\nБиздин тилди алыңыз,\nБиз эле сизге багындык,\nАлымыңды салыңыз,\nБузбай-чачпай, баатырым,\nЭр экениң чын болсо,\nБукара кылып алыңыз.\nБусурмандын шерисиң,\nАйтканыңа көндүк, - деп,\nЭки тизгин, бир чылбыр\nЭми сизге бердик, - деп,\nЖыл - он эки ай болгондо,\nАлымыңды салыңыз,\nӨлтүрбөстөн, житирбей,\nШер экениң чын болсо,\nБукара кылып алыңыз!\nБаатыр элең, шер элең,\nДегениңе көнөлү!\nАлтымыш кундуз, миң жамбы,\nЖылында муну берели!\nКан казына күтүүгө\nКабың толгон ал керек.\nКайрыдин менен кагышсаң,\nКапыр менен чабышсаң,\nБиз өңдөнгөн букара,\nЖаман да болсо эл керек.\n\fКечээ, олуят Бакай карың бар,\nЭреңдердин баары бар,\nӨлбөгөн жерде калыштык,\nКыз талашып Бакайга\nКызык болуп салыштык.\nКызырлуу өзүң келген соң,\nДегениңе көнөлүк,\nКыз жакшысы Көрпөян,\nТартууга аны берелик.\nКандын ичи - көл-дайра,\nКапалыкты кечиңиз.\nКанкор Манас, кабылан,\nКараан керек эмеспи,"
  },
  {
    "id": "1239",
    "text": "Кандын ичи - көл-дайра,\nКапалыкты кечиңиз.\nКанкор Манас, кабылан,\nКараан керек эмеспи,\nЖанаалы менен Карачты\nӨлтүрбөй таштап кетиңиз.\nАйбаттанып айкырсаң,\nКөп эле болсок өлөрбүз,\nСиз арслан, биз чычкан,\nЧапчысаң нени көрөрбүз.\nКөөндөп тил алыңыз,\nКөөнүң келбей баратса,\nКөмкөрө кырып салыңыз».\nЖанаалы, Карач көп колу\nАттан түшүп жабылды,\nАйкөл шердин өзүнө\nАбыдан карап багынды.\nӨлгөн менен арман жок,\nКабылан төрө Манаска\nУкурук кайрар калган жок!\nЖанаалы, Карач канды алып,\nАйкөлдүн ушу кызыгы,\nАман болсо көк жалдын\nКылымга тиер бузугу.\nТашты чаап, жол кылды,\nДалай жерди кор кылды.\nКылычка кымбат кын кылып,\nКыйла жерге чыр кылып,\nЧоң тебетей, узун тон,\nЭрдикти эпсиз таратып,\nЧамбылдын журтун каратып,\nУзун чокой, шири ыштан\nКалчаны чаап, кыз алып,\n\fЧыккан экен канкоруң\nЖер жүзүнө узанып.\nАккула буту тийбеген,\nЖерде бүтүн калабы?\nАйкырыгын укпаган,\nЭрде бүтүн калабы?\nКуу ылаачын теппеген"
  },
  {
    "id": "1240",
    "text": "Жерде бүтүн калабы?\nАйкырыгын укпаган,\nЭрде бүтүн калабы?\nКуу ылаачын теппеген\nКууда бүтүн калабы?\nКурган Манас тийбеген\nЖуртта бүтүн калабы?\nАл аңгыча болгон жок,\nАндай-мындай дегиче,\nАчып көздү-жумгуча,\nБакай айткан Көрпөян\nУргаачынын узу экен,\nКарач кандын кызы экен,\nАдими торко кийгизип,\nАтышка минер тулпар, - деп,\nАрторуга мингизип,\nКөк жал Бакай абакең\nКөрпөян алды тартууга.\nОшолор айың кылды - дейт,\nУшак кылып турду - дейт.\nОлжого булар тунду, - деп,\nОлжо катын кылды, - деп,\nЧоң күчүнө салды, - деп,\nИке кыйбай, той кылбай,\nИкесиз катын алды, - деп,\nАйтса кызык кеби бар,\nАйкөл, Бакай экөөндө\nЖанаалы, Карач кеги бар.\nЖанаалынын Наркызыл,\nТуура тулпар мээси жок,\nЖол жорголуу, жанга тынч,\nЖоон көкүрөк чоң тулпар,\nАйзага камбыл түрсаяк,\nАлыска минер үкү аяк,\nМындай жылкы табылбайт,\nЖер жүзүндө эренге\nМындай күлүк кабылбайт.\nАбаң Бакай муну ойлоп,\nКырк чоронун мыктысы,"
  },
  {
    "id": "1241",
    "text": "Жер жүзүндө эренге\nМындай күлүк кабылбайт.\nАбаң Бакай муну ойлоп,\nКырк чоронун мыктысы,\n\fКыйласынан чыйрагы,\nАчык кабак, жайык төш,\nБолумдуусу Боз уулга\nАбаң Бакай кабылан\nЭрин тиштеп, көз кысып,\nКырк чорого көргөзбөй,\nЖаңдоо кылып турду эле.\nКөз кысса билер кырааны,\nЫраагын жакын кылары,\nМанас менен кабыргалаш тууганы,\nКан Бакайды карата,\nЭликтей ыргып турганы.\nКан Бакайга барганда\nБакай жайы ушундай,\nЭрге билгич жарыя,\nАл Боз уулга муну айтып:\n«Чамбыл-Бел бизге жер эмес,\nЖанаалы, Карач - эки дөө\nТүбүндө бизге эл эмес,\nЖанаалы, Карач экөөнүн\nБуйгаты турат сөзүндө,\nБузугу турат көзүндө.\nСемирип-сергип алганда,\nЧылбыр чайноо кылышат,\nМындайраак болсок өзүбүз,\nЧырдашканы турушат.\nБиз бу жерден кеткенде,\nКермеге бутун артуучу,\nКеби суук Жанаалы\nКерней күүн тартуучу.\nБул жерине кайткыча\nСураса бербес Наркызыл,\nСуук укурук салып кел,\nКөрүнөө бербес Наркызыл,\nКөргөзбөй сурап алып кел."
  },
  {
    "id": "1242",
    "text": "Сураса бербес Наркызыл,\nСуук укурук салып кел,\nКөрүнөө бербес Наркызыл,\nКөргөзбөй сурап алып кел.\nОлжо кылар жан экен,\nМанастын зайыбы Акылай,\nЫлайыктуу мал экен».\nБакай мындай дегенде,\nЖаадай учуп Боз уул\nЖанаалы, Карач экөөнө\nЖана жетип барды эми,\n\fАстындагы Наркызыл\nТуу куйругу бир кучак,\nТулпарлык сыны бар экен,\nТегин куйрук, жал эмес,\nТегиндер минер мал эмес,\nКаалап келдим Кызылды,\nБул Кызылды көргөндө\nКайтадан көөнүм бузулду.\nКандуу айза колго алып,\nКаршы-терши ыргалып,\nКанкор минер мал экен,\nБугудай мойнун буратып,\nБузук жерге чуратып,\nБуудандар минер мал экен.\nКынсыз кылыч байланып,\nКакандан бери айланып,\nКармашка минер мал экен.\nАркасы бийик, зээри бас,\nАдырга салса оюбас,\nТулпарлык сыны бар экен,\nКабылан көк жал Манаска\nЫлайыгы бар экен.\nДеген сөзгө көнүңүз,\nКаалаган тулпар Наркызыл,\nКаалап келдим бериңиз!\nНаркызыл берсең кебим бар:\n«Наркызылды бербесең,"
  },
  {
    "id": "1243",
    "text": "Каалаган тулпар Наркызыл,\nКаалап келдим бериңиз!\nНаркызыл берсең кебим бар:\n«Наркызылды бербесең,\nАкыры сенде кегим бар».\nБадананы кийинип,\nБаатырлар минер мал экен!\nБоз уулду кудай урганы,\nОң-тетири кеп айтып,\nНаркызыл сурап турганы.\nБерен экен, Боз уулга:\n«Бербеймин», - деп айталбай,\nБек ыңкылдап турду эми.\nБашын жерге салышып,\nБаарыдан мүшкүл ушу, - деп,\nЖерди чукуп калышып,\nЧама чарчап, ал кетип,\nБербей турган чама жок!\nСураса бербес Наркызыл,\n\fБолумдуу тууган Боз уул,\nСуук укурук салды эми,\nОйносо бербес Наркызыл,\nОмбутуп тартып алды эми,\nКанкор шердин алдына\nКалжаңдатып каранды,\nТартуу кыла салды эми.\nКан Манастын кырк чоро\nКатар жүрүп калды эми,\nАжыбай, Бакай эгиз кан\nАйкөл шердин алдына\nОнжоңдотуп каранды\nАлып жетип барды эми.\nБакайдын жайын сураба,\nТирүү жүрсө сөзү ачык,\nАтка сынчы, эр билгич,\nАрслан Бакай көзү ачык.\nАйкашкан жоого бет алса,\nАрслан Бакай абаңдын"
  },
  {
    "id": "1244",
    "text": "Атка сынчы, эр билгич,\nАрслан Бакай көзү ачык.\nАйкашкан жоого бет алса,\nАрслан Бакай абаңдын\nЫктуулугу дагы бар,\nАкыл тапкыч эң кыйын,\nМыктуулугу дагы бар,\nМанас шердин алдына\nНаркызылды жетелеп,\nАкырын сүйлөп, бек таштап,\nНаркызылдын маанисин,\nАйкөл Бакай кеп баштап:\n«Чалгын минсе чарчабайт,\nОйрон болгон Наркызыл\nОорукка минсе оорукпас,\nАлты ай минсе арыбас,\nАлтымыш асый болгуча\nАзуусун сөйкөп карыбас,\nАйгай укса шашпаган\nАртык сыны көрүнөт.\nАйдын караңгысында,\nБир изин ката баспаган,\nТуяк тийген жерлери\nТуш-тушунан бөлүнгөн.\nКыр-кырынан караса,\nКызык экен Нарбуудан,\nТулпарлык сыны көрүнгөн.\n\fАлты ай минип жол тартса,\nЧамасы кетип чалдырбайт,\nЧылбыры тутам калбаса,\nЧындаган жоого алдырбайт.\nҮстүнө артса жүгү жок,\nАдамдан эстүү мал экен,\nАйтайын десе тили жок,\nСураса бербес каранга\nСугум түшүп чыр кылдым,\nЖанаалы бизге эл эмес,\nКызыталакка сын кылдым.\nАттуу кылып Карачты,"
  },
  {
    "id": "1245",
    "text": "Сугум түшүп чыр кылдым,\nЖанаалы бизге эл эмес,\nКызыталакка сын кылдым.\nАттуу кылып Карачты,\nНе мураска жетели,\nАзыр колго түшкөндө\nТемселетип кетели.\nАйтсам кызык кебим бар,\nӨпкө жарып, баш кесер,\nӨт жарышып, кан төгөр,\nӨлчөсөң далай душман бар,\nМаңдайыңда бараң бар,\nБасташар элиң далай бар,\nКыр жагыңда кытай бар,\nАбаң Бакай кеби бар,\nАлыша кетсек кокустан,\nАлөөкө уулу Коңурбай,\nТак ошонун кеги бар.\nАзапты арбын баштадың,\nКан Алөөкө баатырды\nКармап союп таштадың».\nАйкөл Бакай муну айтып,\nБилбегенди билгизип,\nКызыр чалган көк жалды\nМунтип жолго киргизип,\nКызыр чалган Манасты\nЭэрчитип Бакай эр кылып,\nАк марал айдап уй кылып,\nАлышкандын баарысын\nАлсыратып буй кылып,\nТашты бузуп, жол салып,\nБеттешкенди мент кылып.\nКатылганды кайсады,\nӨлөңдүү жерге өрт койду,\n\fТулаңдуу жерди тутантты,\nКара сууга кан куйду,\nЖүргөнүнөн чаң чыкты,\nДоошунан жан чыкты,\nОрдо бузуп олжо алды,\nКырааныңдын барында"
  },
  {
    "id": "1246",
    "text": "Жүргөнүнөн чаң чыкты,\nДоошунан жан чыкты,\nОрдо бузуп олжо алды,\nКырааныңдын барында\nКыйла жерге кол салды.\nКезиккенди кем кылды,\nКагышканды кайсады,\nАчуусуна тийгенди\nАстыга салып айдады,\nКыйыгына тийгенди\nКырааныңдын барында\nАзууга салып чайнады.\nКулак угуп, көз көргөн,\nУкурук кайрар калбады.\nТелегейи тең чыгып,\nКара нээт Жакыптан\nКабылан Манас шер чыгып,\nОрдо бузуп, дилде алып,\nОлжосуна баатырлар\nКара көздөн миңди алып,\nКанкор Манас султандын\nШер экенин билгизип,\nКарач кандын колунан\nКаалап алган Наркызыл,\nАкылайга мингизип,\nБет алган жоону кырышып,\nАлтын дилде, көөр таш\nОлжо кылып тунушуп,\nЭрдикти эпсиз таратып,\nЖанаалы, Карач - эки дөө\nЧамбыл-Бел журтун каратып,\nМанас, Манас болду - дейт,\nБарбайып атка минди - дейт,\nКалк башкарып, журт билип,\nКабылан атка конду - дейт,\nКырк жерден келип кырк кыраан\nТелегейи тең болду,\nИчин карап олтурсаң\nЖер жүзүнөн кең болду.\nКайра келип Таласка"
  },
  {
    "id": "1247",
    "text": "Телегейи тең болду,\nИчин карап олтурсаң\nЖер жүзүнөн кең болду.\nКайра келип Таласка\n\fАргын, кыргыз ой тартып,\nКонуп калган кези ошол.\nКөк кенедей канкор шер -\nТолуп калган кези ошол.\nКадырын калкка билгизип,\nАлтын таажы кийгизип,\nАлтын такка мингизип,\nКалкка кабар салды - дейт,\nАргын, кыргыз чогулуп,\nКанкор Манас төрөнү\nКан көтөрүп салды - дейт.\nЭэлик болду Таласка,\nБирдикти берди Манаска.\nКеңдеме, Кең-Кол, Таласты.\nКемитпе көк жал Манасты.\nАлты-Шаар, Кокондон,\nАйкөл Манас ошондо,\nАлым алды ошондон.\nКаяша айтар жоо калбай,\nКайыр айтар доо калбай,\nКоштоп кийип суусар бөрк\nЫргап жатып калды - дейт,\nОрдо күтүп, кан болуп,\nОрунтуктуу жан болуп,\nКийгендер түлкү, киш болуп,\nКудайга иши түз болуп,\nАйтканы журтка эп болуп,\nАргын менен кыргызга\nТемир коргон чеп болуп,\nЖылгындуу Кең-Кол, Таласты\nЭби менен жер кылып,\nКамбылдыгы билинип,\nАлөөкөнү алды, - деп,\nКара кытай, манжууну"
  },
  {
    "id": "1248",
    "text": "Эби менен жер кылып,\nКамбылдыгы билинип,\nАлөөкөнү алды, - деп,\nКара кытай, манжууну\nТакыр кырып салды, - деп,\nКаканчындын чоң каны,\nКарыканга билинип,\nАтын угуп Манастын,\nКайгырган экен Карыкан.\nКаарды катуу баштаптыр,\nАлтын тактын үстүнөн\nКулап кете таштаптыр.\n\fКалдайдан кабар угуптур,\nАтамдын өчүн алсам, - деп,\nАлөөкөнүн Коңурбай\nБээжиндин Карыканынан\nБуйрук сурап туруптур.\nАлөөкөнүн Коңурбай\nКан алдына барыптыр,\nКаарды катуу салыптыр:\n«Келгендерден кеп уктум,\nКесирдүү бурут эр чыгып,\nМенин атам Алөөкө\nАлып койду - деп уктум,\nАтамды кармап алыптыр,\nЖол үстүнө сүйрөтүп,\nДаңгыттарга жарыптыр,\nАлөөкөнүн түмөн кол\nТөбөсүнөн басыптыр,\nТам коргонун талкалап,\nКум коргонун кулатып,\nБүтүн баарын чачыптыр.\nКалдайын эки бөлүптүр,\nКалган алтын, сан дилде,\nКалыгынын баарына\nҮлөштүрүп бериптир.\nКан атамдын сакчысы\nКаңгүрү качып келиптир.\nКак ушундай болду - деп,\nМага кабар бериптир."
  },
  {
    "id": "1249",
    "text": "Кан атамдын сакчысы\nКаңгүрү качып келиптир.\nКак ушундай болду - деп,\nМага кабар бериптир.\nКан атамдан айрылып,\nКантип тирүү турайын!\nАтаңдын көрү, бурутка\nБурут деген журутка\nАтамдын өчүн албасам,\nТуубай туна чөгөйүн,\nКутурган экен ал бурут,\nМен бир кулжуңдашып көрөйүн!\nКүн сайын арбып кетти - дейт,\nАл Манастын кадамы,\nАлты-Шаар өөдө кубалап,\nАбыдан кырып салды - дейт,\nАтам Алөөкөнүн адамын.\nТили бурут тилинде,\n\fКызыталак, ал канкор,\nБизге душман зилинде.\nКатылбай койчу уул эмес,\nКармашпай койчу кул эмес.\nАк үйлүүн союп жалмаптыр,\nАлда-канча мүлкүңдөн\nКыпындай эме калбаптыр.\nДегеним ушу - көнүңүз,\nКырк кандын эли кытайдын\nБалбандарын калтырбай,\nТакыр жыйып бериңиз.\nСынчыны жанга алыңыз,\nОшо балбан баарысын\nЧубатууга салыңыз.\nЭрендерди эпсиз бөлүңүз,\nКутуруп жаткан бурутка\nКулжуңдашып көрөйүн,\nМени жумшап көрүңүз\nКоңурбай мындай дегенде,\nБезге сайган эмедей,\nЫргып кетти Карыкан."
  },
  {
    "id": "1250",
    "text": "Мени жумшап көрүңүз\nКоңурбай мындай дегенде,\nБезге сайган эмедей,\nЫргып кетти Карыкан.\nКарыкан жайы ушундай:\nЭң олуя жан экен,\nАлты айчылык азапты\nАзыр тиктеп билүүчү -\nБилгичтиги бар экен.\nАртык башаа, кудаа эмес,\nКудурөттөн жудаа эмес,\nКапыр, - деп айтса сөз жетпейт,\nКарыкандын кимдиги\nУшу убакка көз жетпейт.\nМинген тагы - алтын так,\nАлтын тактын үстүндө\nКоңурбайга сүйлөнүп,\nКарыкан турду таркылдап:\n«Манаска барсаң өлөсүң,\nКырк кандын эли кытайды\nКайрылып кантип көрөсүң?\nБекер Манас эр эмес,\nМенде тийчү шер эмес.\nКызыксаң кырып салгыдай,\nКытайдын журту ал эмес.\n\fМанастын жөнүн сураба -\nЭчен жыл мурун билинген,\nЭрдиги менде катталуу\nЧоң даңзага чийилген.\nКайыбынан жазылган,\nЧоң бичикте Манастын\nКадимкидей аты бар,\nМанастын аты көрүнөө,\nБээжинди Манас билет - деп,\nБээжиндеги алтын так\nКанча экенин билбеймин,\nКан болуп Манас минет - деп,\nКызыр чалган кыркышкан аман калабы,"
  },
  {
    "id": "1251",
    "text": "Канча экенин билбеймин,\nКан болуп Манас минет - деп,\nКызыр чалган кыркышкан аман калабы,\nКырк чилтендүү Манаска\nБеттеп менде барабы?\nБекер Манас эр эмес,\nМенде чыдаар шер эмес,\nАйтканым ушу билип ал,\nОой, Коңурбай тилимди ал!\nТил уккан киши кан болор,\nТил албаган мал болор,\nМалча басам дегендер,\nАкыры түбү нан болор.\nБалтыр этиң толо элек,\nКара көк жал Манаска\nКармашар чагың боло элек,\nКүн мезгили - алты жыл,\nАлты жылга толгондо\nБедөөнүн жалын өрүп ал.\nБеттешер болсоң Манаска\nБул Бээжинден көрүп ал.\nЧатак иш далай кабылар,\nЧапчышсаң Манас табылар\nКалчаны тыйып Карыкан,\nТыргоотун тыйпыл жыйыптыр.\nАтасы өлгөн жетим,- деп,\nКоңурбайдай калчаны\nКечилдин каны кылыптыр.\n«Керүүгө салган там болгун,\nКейибе өлгөн атаңа\nКечилге мыкты кан болгун!\nЖылы алты жыл күйүп ал!» -\n\fКарыкан туруп муну айтып,\nКоңурбайды токтотуп,\nКалдайга кабар салды - дейт,\nКабарын айтып Манастын,"
  },
  {
    "id": "1252",
    "text": "Коңурбайды токтотуп,\nКалдайга кабар салды - дейт,\nКабарын айтып Манастын,\nТыргоотун тыйпыл тыйды - дейт.\nКоңурбай жайы мындайча,\nМанастын жөнү андайча.\nМуну мындай таштайлы,\nАлтайдан келип дөө болгон,\nНойгут журтка ээ болгон,\nКасиеттүү кан Акбалтай\nОшондон кабар баштайлы."
  },
  {
    "id": "1253",
    "text": "Чубак баатыр баяны 5\n\n\nКалкына калыс кан болуп,\nКайран Балтай ошондо\nКасиеттүү жан болуп,\nАкбалтайдын сырдашы,\nАкыреттик курдашы,\nЭр Кутубий ал болуп,\nАлайды ээлеп жер кылып,\nНойгутту күтүп эл кылып,\nТопозу токсон миң болуп,\nБайлыгы журтка дүң болуп,\nЖылкысы жети сан болуп,\nЖеткилең кыйын кан болуп,\nМалы түмөн, бала жок,\nБайкуш болуп Акбалтай,\nБала күтөр чара жок.\nБир бала үнүн угууга,\nБир мураска чыгууга,\nСандаган малдын баарысын\nСарып кылып үрөдү,\nКудайдан бала тиледи,\nМында да бала көргөн жок.\nКүнү менен түн өттү,\nАрадан эчен жыл өттү."
  },
  {
    "id": "1254",
    "text": "5\n    Түп нускада мындай тема жок.\n\fБала көрбөй Акбалтай,\nБайкуш болуп калыптыр.\nБир баланын айынан,\nКудайдан тилеп, Акбалтай\nАлтымыш катын алыптыр.\nАлтымышы тең туубай,\nТуяксыз болуп калыптыр.\nКудурөттүн жазуусун\nКурган Балтай көрүптүр,\n«Башы жок мал экен го,\nКүтүп жүрүп нетем» - деп,\nМалынын теңин бөлүптүр,\n«Ээси жок малды нетем»,- деп,\nБала үчүн азап көрүптүр,\nМалынын теңин Акбалтай\nЖетим менен жесирге\nҮлөштүрүп бериптир.\nАрбын малын үрөсө,\nМазарлуу жерге түнөсө,\nКудайдан бала тилесе,\nДагы бала көрбөптүр.\nАрбын малын чачыптыр,\nАрмандуу болуп калыптыр.\nКутубийин чакырып,\nКуруган экен Акбалтай,\nМинтип куруп жүргүчө\nМекеге тентип кетем,- деп,\nТурган экен Акбалтай.\nАлтымыш нөкөр, Кутубий\nАлтымыш адыр чалууга\nЖүргөн экен ошондо\nСалбырынга барууга.\nЭл өөдөгө тартарда,\nАт кара тил мезгилде,\nЖонокко чыга келгенде\nЖолдошу кыйла жан болуп,\nЖобогон экен Акбалтай:\n«Туяк бала», - деп жүрүп,"
  },
  {
    "id": "1255",
    "text": "Жонокко чыга келгенде\nЖолдошу кыйла жан болуп,\nЖобогон экен Акбалтай:\n«Туяк бала», - деп жүрүп,\nКөзү кеткен ириңдеп,\nКөкүрөгү кирилдеп:\n«Бала», - деп, жүрүп Акбалтай\nСакалы калган ак болуп,\n\fӨлө турган чак болуп,\n«Куу баш болуп калам, - деп,\nКурган куу баш бир өлсө -\nКургакка чыккан буудайдай,\nТуяксыз болуп калам», - деп,\nКылча көрбөй куу жанды\nКыйналып Балтай куруптур,\nКызыталак бала үчүн\nКайран Балтай куруптур.\nМунарык болуп бурчтанган,\nБулунгур болуп учтанган,\nЧоң талаанын бетинен,\nМедийендин чөлүнүн\nБери жаккы четинен\nКуржунга салып бүктөлүү,\nКуу каймалга жүктөлүү,\nАк кийизге жайлалуу,\nТөөнүн өркөчүндө байлалуу,\nКудай Таала куп кылып,\nЖайлап кеткен кези экен,\nОйсул ата, куу инген\nӨркөчүнө каймалдын\nБайлап кеткен кези экен.\nАкбалтайдын алдынан\nОйсул ата, куу каймал -\nАкбалтайдын төл малы\nКаршы чыга калганы.\nКаршы инген келгенде\nӨркөчүнүн өзүнөн\nБар-бар-бар-бар ыйлап,"
  },
  {
    "id": "1256",
    "text": "Каршы чыга калганы.\nКаршы инген келгенде\nӨркөчүнүн өзүнөн\nБар-бар-бар-бар ыйлап,\nБаркырап бала бек ыйлап,\nБаркырап бала ыйласа,\nКулак, мурун жеп ыйлап,\nБаланын үнүн укканда\nБайкуш Балтай канетет.\nКөкүрөк чери ачылып,\nКөзүнүн жашы чачылып,\nКайыптан бала табылып,\nКапа болгон Балтайдын\nАбийири минтип жабылып,\nКуржундагы баланы\nКурган Балтай алды эми.\n\fЖылаңач дене этине,\nАл баланы салыптыр.\nМаңдайдан чыгат бакырык,\nБаякы Балтай ошондо\nКутубийди чакырып:\n«Оой, Кутубий, курдашым,\nӨлүм орток сырдашым!\nАбийирим эми жабылып,\nИздегеним табылып,\nҮзүлгөнүм улады,\nЧачылганым жыйналды,\nӨчкөн отум тамылды.\nӨлгөн жаным тирилди.\nАйланайын Кутубий,\nБалалуу болдум, муну бил,\nКутубийим, сүйүнчү!» -\nДеп, ошонтүп, Акбалтай,\nКөөдөнгө батпай көп санаа,\nКөзүнүн жашы он талаа,\nАк сакалы суюлуп,\nЭки көздөн аккан жаш\nАкырек ылдый куюлуп,\nКан Балтайды көргөндө\nКарап Куту дагы ыйлап,\nКарып чалды көргөндө"
  },
  {
    "id": "1257",
    "text": "Акырек ылдый куюлуп,\nКан Балтайды көргөндө\nКарап Куту дагы ыйлап,\nКарып чалды көргөндө\nКараган жандын баары ыйлап\nМына ошондо Акбалтай\nБарган жандын баарына:\n«Курдаштарым, досторум,\nЧекемде жалгыз көздөрүм,\nАйтып турган сөздөрүм!\nБала таап алды - деп,\nБир адамга билгизбе,\nБир кишиге туйгузба!\nАйтканымды куп билип,\nАк буудай унун чайнап бер,\nАйтпаска өзүң ант кылып,\nАк куранды кармап бер!\nМарттыгым башка көрүп ал,\nСандап жаткан көп малды\nКалтырбай баарын бөлүп ал!» -\nДеп, ошонтүп, Акбалтай,\n\fКүүгүм кире, күн бата,\nЭлдин алды ным жата,\nБир адамга билгизбей,\nБир кишиге көрүнбөй,\nКең Алтайда элине\nСалып жетип келди эле,\nИч этине катып баланы\nАлып жетип келди эле.\nБайбичеси Маркатай\nУргаачынын узу экен,\nАта жайын сурасаң -\nКайып кандын кызы экен.\nЖез оймоктуунун ыктуусу,\nУргаачынын мыктуусу,\nАлтымыш катын улуусу,\nУзун чачтын сулуусу,\nЖез оймоктон оолуккан,\nБаатыр Балтай көк жалга"
  },
  {
    "id": "1258",
    "text": "Алтымыш катын улуусу,\nУзун чачтын сулуусу,\nЖез оймоктон оолуккан,\nБаатыр Балтай көк жалга\nОн төртүндө жолуккан.\nБиттейинде биригип,\nБармактайда баш кошуп,\nБиттейинде бириккен.\nАк икелүү курбалдаш:\n«Бет алдыңа келдим,- деп,\nКыркка чыга келгенде,\nКызык дүйнө ушундай,\nКуу баштыктан кутулдук,\nКудайыңдын бергени!\nМойнуна тумар тага көр,\nАлдейлеп жакшы бага көр! -\nДеп, ошонтүп, Акбалтай:\n«Байбичем эркек тууду»,- деп,\nОо, дөбөдөй эт кылып,\nНоот көлдөй чык кылып,\nТоюна токсон сойдурду,\nАзууларын аркайтып,\nАлдыңкы эрдин шалкайтып,\nАрдан союп бир миңди,\nАт чаптырып той кылып,\nАаламдын калкын чогултуп,\nСанжыргалуу дүң кылып,\nСанатын калкка билгизип,\n\fБалалуу болуп, Балтайың\nТунуп калган кези экен,\nСандаган малдын баарысын\nКырып салган кези экен,\nЧоң тамаша, жыргалды\nКылып салган кези экен.\nЖурт чогулуп, той кылып,\nАдам тапкыс ой кылып:\n«Бешик бооң бек!» - дегенге\nБээ баштаган беш тогуз -"
  },
  {
    "id": "1259",
    "text": "Журт чогулуп, той кылып,\nАдам тапкыс ой кылып:\n«Бешик бооң бек!» - дегенге\nБээ баштаган беш тогуз -\nБегиликке бериптир.\nТөө баштаган төрт тогуз -\nСүйүнчүгө бериптир.\nКалктын баары тоюнуп,\nКалың малдар союлуп,\nКалайыктап бакырып,\nКалың журтту чакырып,\nКартайганда Акбалтай,\nСексен төрткө келгенде\nАкка моюн буруптур,\nБайбичем эркек тууду - деп,\nЖар чакырып туруптур:\n«Өзөндөн чыккан бир булак,\nӨлгөндө көргөн бир чунак.\nАйланайын калайык,\nБаласыз болуп башында,\nБала көрүп калыпмын\nТак сексен төрт жашымда.\nӨлгөндө көргөн балама,\nАйланайын калайык,\nАтын коё салыңар,\nАт баштаган алтымыш\nАт койгонуң, алыңар,\nБайып жатып калыңар!»\nКабар кылса оолугуп,\nКалайыктын баарысы\nКалган экен чогулуп,\nАксакалдуу карганы,\nКыйлага жашы барганы,\nКара сакал, кер мурут,\nЧогулушту бар жаны.\nБаланын атын коё албай,\n\fЖыйылышкан көпчүлүк\nАт коюуга боло албай,\nАк сакалы акшыйып,\nКара сакалды карады,"
  },
  {
    "id": "1260",
    "text": "Жыйылышкан көпчүлүк\nАт коюуга боло албай,\nАк сакалы акшыйып,\nКара сакалды карады,\nКара сакал баарысы,\nБоз баланы карады,\nБоз балдары ошондо\nЧогуу качып тарады.\nАт коюуга жан чыкпай,\nАлек болуп турганда,\nЭлдин бияк бетинде,\nКупта жакы четинде\nЖылаңайлак, жылаңбаш,\nӨзү токсон жашында,\nАса таяк колунда,\nДаараты бар көтүндө,\nЫйманы бар бетинде\nЖетип келди үлкөн жан,\nАты Кызыр өзү экен,\nАт коюуга балага\nЖетип келген кези экен.\nКөңүлү кызык бөлүнөт,\nАкбалтайдын көзүнө\nАт коюучу абышка\nАлда эмне көрүнөт!\nКыбыланы бет алып,\nМаркатайдын колунан\nБаланы алды көтөрүп,\nБала турат барбактап,\nЭнчи бөлүп берчүдөй.\nАты Кызыр дубана\nАл баланы алыптыр,\nЭки колдоп салмактап:\n«Оой, Акбалтай, карачы,\nАдал экен санааңыз,\nӨлчөөн карап отурсам,\nӨлгөндө көргөн балаңыз.\nКапанын баарын жоёлук,\nБаланын атын коёлук,\nАкбалтайдын арсланы -\nАты Чубак эр болсун,\nСайганы токсон миң болсун,\n\fСанаты калкка дүң болсун!"
  },
  {
    "id": "1261",
    "text": "Акбалтайдын арсланы -\nАты Чубак эр болсун,\nСайганы токсон миң болсун,\n\fСанаты калкка дүң болсун!\nОтко салса күйбөсүн,\nСууга салса батпасын,\nМенде азар салбасын,\nБеттешкен аман калбасын!\nАдамдын алы жетпесин,\nАрсландын тиши өтпөсүн!\nБул балага беттеген,\nКагышкан кара жер болсун,\nЧуулганы басылбайт,\nАты Чубак эр болсун! -\nАтын койдум баланын.\nБолбойт сөздүн бекери,\nОн эки жашка келгенде\nАты Чубак бул уулуң,\nАрслан Манас жөкөрү.\nКармашары Каканчын,\nКасташары Бакбурчун.\nБеттеп менде барбасын,\nБет алган аман калбасын.\nЭрен да ошол, шер да ошол,\nАй-ааламды буй кылган\nАрслан Чубак эр ошол.\nЖашы он экиге келгенде\nБарып консун Таласка,\nЧоро болсун Манаска!» -\nДеп, ошонтүп, дубана\nМаңдайынан үч сылап,\nКалк эми кайнап толгону,\nБаланы берип Балтайга,\nАтты койгон дубана\nКөздөн кайып болгону.\nБала көрүп Акбалтай,\nБардыгын чачып катыкты,\nАкбалтайдын Чубак,- деп,\nАаламды бузган чунак,- деп,"
  },
  {
    "id": "1262",
    "text": "Бала көрүп Акбалтай,\nБардыгын чачып катыкты,\nАкбалтайдын Чубак,- деп,\nАаламды бузган чунак,- деп,\nАтагы кыйын атыкты.\nАт коюлган Чубактын\nМойнуна тумар такты эми,\nАлтымыш өгөй энеси\nАлдейлеп күтүп бакты эми.\nЖашы алтыга келгенде -\n\fКүйүп турган чок чыкты,\nБул Чубактын тентеги\nНойгут журтта жок чыкты.\nУрушса бала өлтүрүп,\nУбара кылды Балтайды:\n«Чубагым чылгый чуу чыкты,\nБирөөнүн көзү тиет»,- деп,\nАр күнү наалыш кылганда,\nЭртең менен турганда\nЫрымды ырас кылчу экен,\nАлты кара буканы\nКескилетип ийчү экен.\nЧубак үчүн Балтайдын\nСандаган малы күйү экен,\nСандаган малы күйсө да,\nЖалгызды аман койгун, - деп,\nАтакеси Акбалтай\nКудайдан тилеп жүрчү экен.\nАалам журтту буй кылган,\nТүбү жайы ушундай\nАкбалтай уулу Чубактын.\nАрзан Чубак ал эмес,\nАаламды бузган чунактын\nТентегин Балтай көрүптүр,\nАлты жашка келгенде,\nАтакеси Акбалтай\nТөмөнкү Меке шаарына\nМолдого кармап бериптир.\nАтагын көргөн чочуптур,"
  },
  {
    "id": "1263",
    "text": "Атакеси Акбалтай\nТөмөнкү Меке шаарына\nМолдого кармап бериптир.\nАтагын көргөн чочуптур,\nАкбалтайдын Чубагы\nАалымдардын алдынан\nАлты жылы окуптур.\nЖашы он экиге келгенде\nКалыйпадан кат алды,\nОн эки бирге кол берип,\nЗайыппуруш атанды.\nАл Мекеде турганда\nКылыгы кымбат иш көрдү,\nУктап жатып түшүндө\nДууга кирип алыптыр.\nАйыкпаган бир үлкөн,\nЧууга кирип алыптыр.\n\fЧуу ичине көз салса,\nКудай кылат убара,\nБет алдынан жолугат\nАк сакалчан дубана.\nДубана туруп муну айтат:\n«Алда Таала жаратып,\nАтын, Чубак коюлуп,\nКапырды кырар шер кылган.\nТаалайы артык жаралган,\nТаластагы эр Манас\nАлты шердин кенжеси,\nКудайдын сүйгөн мендеси\nОшого жолдош тең кылган.\nОшол экөөң биригип,\nКапырдын малын чачасың,\nДин ыслам жолун ачасың.\nДушмандын көөнүн басасың,\nТуугандын черин жазасың.\nТаап ал, Манас эр ошол,\nТаалайга бүткөн шер ошол.\nСен колуна тийгенде\nАт бороюн сыдырар,\nАй-ааламдын баарысын\nАрлап баарын кыдырар."
  },
  {
    "id": "1264",
    "text": "Сен колуна тийгенде\nАт бороюн сыдырар,\nАй-ааламдын баарысын\nАрлап баарын кыдырар.\nСалмакташпай шер калбайт,\nСайышпаган эр калбайт.\nКаалап барар шер ошол,\nКабагың ачар эр ошол».\nМанасты айтып дубана\nКөздөн кайып болгону.\nУйкудан чочуп ойгонсо -\nАйтканы Кызыр киши экен,\nКудайдын кылган иши экен,\nКөрүп жаткан түш экен.\nМанасты Чубак биле элек,\nЖолдош болуп жүрө элек,\nАйкырып жоого кире элек,\nЧубакты калктар биле элек.\nКаарданып ал Чубак\nКалайманды баштаптыр,\nБелсенип эми Эр Чубак\nМекенин шаарын таштаптыр.\n\fМекеден бери жол жүрүп,\nАтасы Балтай кыраанга\nАрслан Чубак келиптир.\n«Эрешен тартып, эр болуп,\nЭр уулу менен тең болуп,\nЭрмегим Чубак келди, - деп,\nЭми кудай берди», - деп,\nАтакеси ашык тойду бериптир.\nКаары келсе какайган\nКан Балтайдын Чубагы,\nКалайыкка чаң салчу\nЗайыппуруш кырааны.\nКайыптан Чубак бекерби,\nКанкор Манас жөкөрү,\nКан Балтайга келгенде\nАшкере зөөкүр Чубагы"
  },
  {
    "id": "1265",
    "text": "Кайыптан Чубак бекерби,\nКанкор Манас жөкөрү,\nКан Балтайга келгенде\nАшкере зөөкүр Чубагы\nАкбалтайдын дүйнөсүн\nЧачып ийди бу дагы.\nАкбалтайдын санкара\nТакыр бойдон чачса да\nКабагым кашым деген жок,\nКарааны жалгыз Чубакты\nКан Балтай жаман көргөн жок.\nЖаман көрбөс себеби -\nӨзөндөн аккан булагы,\nКайран Балтай чалыңдын\nӨлгөндө көргөн чунагы.\nАлыскы элдер муну айтат:\n«Акбалтай уулу Чубак,- деп,\nКыйналып тапты Акбалтай,\nАман болсо бул бала\nКылымды бузар чунак», - деп,\nБир күнү жатып эр Чубак,\nУйкудан чочуп ойгонуп,\nОн жагына толгонуп,\nКан Балтайдын ордого\nКолун алып аркага,\nКойкоктогон кайран эр,\nКозголбой басып кирди эми,\nКан Балтайдын ордого.\nАк селдечен кожо бар,\nДарс окуган молдо бар,\n\fУламалуу дагы бар,\nБилгичтердин баары бар.\nБасып келип ошондо\nКан атасы Балтайга\nКабылан Чубак сөз баштап:\n«Ата, уруна турган тоо кайда?\nУруша турган жоо кайда?\nКазып койгон ор барбы,"
  },
  {
    "id": "1266",
    "text": "«Ата, уруна турган тоо кайда?\nУруша турган жоо кайда?\nКазып койгон ор барбы,\nКайнатып койгон шор барбы?\nМен кийичү тон барбы?\nМен тийичү жоо барбы?\nКан Балтай ата, ойлочу,\nЭрешен тартып, эр болдум,\nЭр уулу менен тең болдум.\nКечериме чок таппай,\nКөздөп атаар ок таппай,\nКебимди уксаң, ой ата,\nКейиш болуп турамын.\nТүшүмдө көрдүм кызык иш,\nКылымда болбойт мындай иш,\nЫрдап бер, ата, ырыңды,\nЫймандай айткын сырыңды.\nЖылгындуу Кең-Кол жер кайда,\nАл Таласты жердеген\nКыраан Манас эр кайда?\nДин ысламдын элинен\nКаалап алган кат барбы,\nТоодогу жылкың тогуз сан,\nАй, атаке, Акбалтай,\nКазатка минер ат барбы?\nКан Балтай ата, кебим ук,\nКазатка минер бууданды,\nКарап таппай турбаймын,\nАрслан төрө Манаска\nАкыры жетпей тынбаймын!»\nОшону айтып тургуча,\nАйтып оозун жыйгыча,\nБаатыр экен Акбалтай\nБаданадай балкылдап,\nБардигерин таштабай\nКеп баштады жаркылдап:\n«Карыганда көргөн Чубагым,\n\fКарагыла ой, журтум,"
  },
  {
    "id": "1267",
    "text": "Бардигерин таштабай\nКеп баштады жаркылдап:\n«Карыганда көргөн Чубагым,\n\fКарагыла ой, журтум,\nКалдайды бузар чунагым!\nТилегим кабыл тушу эле,\nАлда Таала кудайдан\nТилегеним ушу эле.\nКармашарга жоо тапсаң\nКараан болуп чыгалык,\nКадырлуу кептен чын айттың,\nКабыл кылып угалык.\nАкырын айтып баштадың,\nАлты шердин кенжеси,\nАлданын сүйгөн мендеси,\nАйкөл төрө Манасты\nАзыр айтып таштадың.\nЭркек бала шок болсун,\nШок болбосо жок болсун:\nАтаң Балтай быйыл өлбөсө,\nАл дүйнө жүзүн көрбөсө\nАсмандан жылдыз боз кылам,\nАрслан төрө Манаска\nА дүйнөлүк дос кылам.\nАр куйругун өрбөсөм,\nЖан жолдошуң мына,- деп,\nЖалгыз туума канкорго\nЖолдош кылып бербесем,\nАндан кийин мен Балтай\nКыямат жүзүн көрбөсөм.\nЖеткирди кудай санаама,\nАлда Таала аябай,\nБерген экен өзүмө\nБерен Чубак баланы.\nБул айтканың дагы чын,\nАйтканыңдын баары чын,\nАйланайын, кулунум,\nЖалгыз түптүү чынарым,\nБассам-турсам мен эми,\nӨмүрүң тилеп турамын."
  },
  {
    "id": "1268",
    "text": "Айланайын, кулунум,\nЖалгыз түптүү чынарым,\nБассам-турсам мен эми,\nӨмүрүң тилеп турамын.\nАкбалтай чаап алганы\nАңдып жүргөн кыскан көп,\nКапталымда көп кытай\nКайнап жаткан душман көп.\nБалам, тоодогу жылкы тогуз сан\n\fТобурчак, буудан аралаш\nТоптоп жыйып алайын.\nТобу менен чогултуп,\nЧубатууга салайын,\nКагышка минер тулпарын.\nКабылан Чубак, кулунум,\nКуп келтирип табайын!»\nБуйрук берип нойгутка\nАкбалтай сөздү баштады:\n«Тоодогу түмөн жылкыны\nТоктотпой айдап келгин», - деп,\nКабар айтып таштады.\nТоодогу жылкы тогуз сан,\nТоктотпой жыйып алды эми,\nТополоң кылып баарысын\nЧубатууга салды эми.\nКылдаттарга кынатты,\nСынчыларга сынатты,\nКызыталак жылкыны\nКырк жети күнү чубатты,\nЧубатса да ат таппай,\nТаарынган экен эр Чубак.\nКаарданды, күүлөндү,\nКан атасы Акбалтай,\nАга карап сүйлөндү:\n«Казатка минер малың жок,\nБул жылкыңдын алы жок,\nЖал-куйругу такыр жок,\nЖылкы - деп, бир кара эшек,"
  },
  {
    "id": "1269",
    "text": "«Казатка минер малың жок,\nБул жылкыңдын алы жок,\nЖал-куйругу такыр жок,\nЖылкы - деп, бир кара эшек,\nСополду баккан экенсиң,\nЖарым туяк, жар моюн,\nТопорду баккан экенсиң!\nБагалчагы бир тутам,\nБардигери бир тайлык,\nБаканы баккан экенсиң!\nСогончогу бир эли,\nСогушка минер алы жок,\nЧочкону баккан экенсиң,\nБул жөнүңдөн, атаке,\nБолбой калган экенсиң!\nАстыңда тулпар болбосо\nЧалгын чалар чамаң жок,\n\fТолуп жаткан жылкыңда\nТоорулга минер малың жок.\nКуландар жүрөт талаада\nБул жылкыдан айла жок,\nБайдасы жок мал күткөн,\nСизден бөлөк сараң жок.\nТулпардан тандап ат таппай,\nТуйгун Манас канкорго\nКантип барып жетемин?\nМындан көрө, атаке,\nМекеге кирип кетемин!\nБайдасы жок мал жыйган,\nБаатыр сиздей болобу?\nБары малың, атаке,\nБир жылкыча болобу,\nБайдасы жок куу малды\nКүткөн адам оңобу?\nТөгөрөктүн төрт бурчун\nТөрө атам, сага ишенбей\nЖөө кыдырып чалайын,\nКадыр алда буюрса,\nКагышка минер тулпарды"
  },
  {
    "id": "1270",
    "text": "Төрө атам, сага ишенбей\nЖөө кыдырып чалайын,\nКадыр алда буюрса,\nКагышка минер тулпарды\nКаалап издеп табайын.\nТөгөрөктүн төрт бурчун\nТөрт кыдыра чалайын!»\nАтасына таарынып,\nАкбалтайдын Чубагы\nАй-ааламды буй кылар,\nАлаңказар чунагы\nАт издебей калбады,\nКайнап жини кармады.\nӨзөлөнүп келгенде\nӨрттөн кайта тартпаган,\nАкбалтайдын Чубагы\nӨкүмдүгү дагы бар.\nАйгайлаган чуу келсе\nАжалдан кайра кайтпасы,\nАкыры өлүп калам,- деп,\nӨлүмдөн кайра тартпасы.\nСары сурдун ыктуусу,\nЧубактын жайы ушундай\nАкбалтайдын мыктуусу.\n\fЖоон көкүрөк, кең далы\nБет алса жоодон тартпасы,\nТашка салса тайгылбас,\nЧоктон кайра тартпасы.\nАч айкырык, куу сүрөөн,\nКара көңүл, таш кайрат\nАкбалтайдын кырааны.\nАтасына абыдан\nТаарынган окшойт сыягы.\nЖүгөн алып жөө басып,\nСанаасы сайлап бөлүнүп,\nКан Балтайдын сан кара\nКабылан тууган кыраандын\nКөзүнө жаман көрүнүп,\nТулпар издеп, мал карап,\nТуйгун Чубак арсланың\nТурбай кетти нойгутка,"
  },
  {
    "id": "1271",
    "text": "Көзүнө жаман көрүнүп,\nТулпар издеп, мал карап,\nТуйгун Чубак арсланың\nТурбай кетти нойгутка,\nКагышка минер ат карап,\nКарабай кетти нойгутка.\nКыялы жинди чоң жинин\nЧогоолуң Чубак баштады,\nЧоң таарынып Балтайга\nОйгут журтту таштады.\nАй караңгы түн болду,\nОйлосо дүмөк күн болду,\nТулпар издеп эр Чубак\nКүндө тынып калган жок,\nКүн эсебин алган жок,\nАйда тынып калган жок,\nАй эсебин алган жок.\nСан дүйнөсүн көп чачып,\nСары талаага жөө басып.\nКүнү-түнү эчен күн\nАкыл толуп, эс болду,\nАкбалтайдын Чубагы\nАй-талаага кез болду,\nБаабединдин мазарга,\nКайнар булак көзүнө,\nКак чынардын өзүнө.\nЭли жок элкин жер экен,\nАбайлап бир караса -\nМедийен чөлү дээр экен.\n\fМазар кайып булакка\nБаатыр Чубак конду эми.\nЧыканактап тынч алып,\nЧырым этип уйку алып,\nЖумган көзү ачылбай,\nАкбалтайдын Чубактын\nСунган буту тартылбай,\nБөз жүгөндү жазданып,\nКыбыланы баштанып,\nАкбалтайдын эр Чубак\nАлп уйкуну салды - дейт."
  },
  {
    "id": "1272",
    "text": "Бөз жүгөндү жазданып,\nКыбыланы баштанып,\nАкбалтайдын эр Чубак\nАлп уйкуну салды - дейт.\nУктаганда эр Чубак\nЗың-зың этип кенебей,\nЖамандык бирөө кылат,- деп,\nБучкагына теңебей,\nЭрдик менен шердикти\nАлда Таала Чубакка\nБерген экен ченебей!\nБерен Чубак көк жалдын\nБел экенин көрдүңбү?\nМендеден артык туулган\nШер экенин көрдүңбү?\nАрслан Чубак ошондо\nУйку жакка бет бүтөп,\nОюна түшүп, ар жумуш\nОйрон болгон Чубактын\nКаңырыгы эң түтөп:\n«Белеске келбес мен Чубак\nМедийен чөлгө кезиктим,\nЖе сары адырмак бел да жок,\nЖаныма жолдош болууга\nӨзүмө катар эр да жок,\nКарагай жалгыз, мен жалгыз\nКайрыларым дагы жок.\nКайгуулга чыгып, сыр айтар\nКайрыларым бирөө жок,\nБүгүн көргөн, эртең жок,\nҮзгүлтүк кылып адамды\nКейитет экен дүйнө шок!» -\nДеп, ошонтүп, эр Чубак\nКатуу уйкуну салганы,\nУйкуга Чубак кеткенде,\n\fНичке жолду төтөлөп,\nАлып келди бир атты\nКайып адам жетелеп.\nАлып келип ошо жан\nАттын оозун бурганы,"
  },
  {
    "id": "1273",
    "text": "Алып келди бир атты\nКайып адам жетелеп.\nАлып келип ошо жан\nАттын оозун бурганы,\nАкбалтайдын Чубакка\nАйкырык салып турганы.\n«Мойнуңду бизге бур, балам,\nУйкудан өөдө тур, балам!\nКайыптын кара көзүмүн,\nОлуят чалдын өзүмүн.\nТур, балам, көзүң көрөйүн,\nАлданын берген аманат -\nАманатын берейин.\nҮзүрлүү кебим айтайын,\nТабылбай турган көк тулпар\nАлып келдим алдыңа\nТабыш кылып кайтайын.\nКоштогонум Көгала,\nТулпардын жайын сураба.\nАртык тулпар өзү бул\nАлда Таала саа буйруп,\nБерип турган кези ушул.\nАзыр жашы жаңы асый,\nКоштогонум Көгала\nТуура тулпар ал экен,\nТуйгун Чубак өзүңө\nЫлайыктуу мал экен.\nСебепкер чалдын көзү элем,\nОлуят чалдын өзү элем.\nБерен Чубак чыгат,- деп,\nБейлеп эчак билгемин,\nУбагында берүүгө\nКөгала багып жүргөмүн.\nКезигишип турганым,\nМедийен чөлдүн талаасы,\nКоштоп келген Көгала\nЖелкайыптын баласы.\nКулан менен куушкан,\nОн эки тулпар кенжеси\nЖелкайып менен туушкан,"
  },
  {
    "id": "1274",
    "text": "Желкайыптын баласы.\nКулан менен куушкан,\nОн эки тулпар кенжеси\nЖелкайып менен туушкан,\nКумга телчип, ташка өскөн,\n\fАдам көрбөй, жан көрбөй,\nАсый чыкма болгуча\nЭэн талаада башка өскөн.\nКуйругу саяң, жалы аз,\nКуланды кууса куткарбас.\nАркасы бийик, зээри бас,\nАдырга чапса моюбас.\nКубанып уккун сөзүмү,\nАлып келген Көгала\nКутман болор өзүңө.\nТемир туяк, жез билек,\nАтасы тулпар - куралы,\nАздап менде табалбайт,\nАйткан кебим ук, балам,\nКуйган чоюн туягы.\nЧын этине келген соң\nКапталында канаты,\nКагышка минсең камсыкпай,\nУча жүргөн адаты.\nТулпарлыктын белгиси -\nТуягында тура жок,\nАкбалтай уулу Чубагым,\nАбайла менин кебимди,\nУшундан бөлөк мураа жок.\nКармашка минсең камсыкпайт,\nКырк күнчүлүк чөлгө мин,\nКыйшаң этип талдырбайт,\nКылайтып сыр алдырбайт.\nТуулганда чочконун\nКапталында каты бар,\nКатты окуп караса:\n«Кабылан Чубак минет»,- деп,\nКак өзүңдүн атың бар.\nЧубакты кайдан табам,- деп,"
  },
  {
    "id": "1275",
    "text": "Катты окуп караса:\n«Кабылан Чубак минет»,- деп,\nКак өзүңдүн атың бар.\nЧубакты кайдан табам,- деп,\nКөп издедим каркыбар.\nКечээ, кунанга жашы жеткенде\nТулпарлыгын билиптир,\nТоодой чокмор байланып,\nТозоку тоону айланып,\nЖелмогуз уулу Сарыбай\nКөгала издеп жүрүптүр.\nСары келсе кокустан\n\fЗаман акыр салат - деп,\nЧокморлоп жатып Сарыбай\nКөгала тартып алат,- деп,\nОлуят атаң билиптир.\nТулпар ичин ачырып,\nКөгаланы качырып,\nЧубак, сенин айыңдан,\nӨткөн иштин жайынан,\nМен кечпеген суу калбай,\nМен баспаган тоо калбай,\nКүндүзүндө тынч албай,\nТүн ичинде уйку албай,\nКөгаланы баккамын,\nСарыбай иттин кордугун\nЭчен жылы тарткамын.\nАңдытып ийип кокустан,\nАлдырып салсам окустан,\nБуйругуна көнбөсөм,\nЧубакты таап бербесем\nИттигимди билер,- деп,\nТаңда маашар күнүндө\nАкбалтайдын Чубагы\nКара эшек кылып минер, - деп,\nАкбалтай уулдуу болду, - деп,\nАтын Чубак койду, - деп,\nУламадан уладым,\nБилгичтерден сурадым."
  },
  {
    "id": "1276",
    "text": "Акбалтай уулдуу болду, - деп,\nАтын Чубак койду, - деп,\nУламадан уладым,\nБилгичтерден сурадым.\nАлты жашка келгенде,\nМеке кетти, - деп уктум,\nЖолдош албай жанына\nЖеке кетти, - деп уктум.\nОн эки бирге кол берген,\nОн олуя жол берген,\nКалыйпадан кат алган,\nКанкор Чубак аталган,\nОн эки бирге кол берип,\nЗайыппуруш аталган.\nКөрбөсөк да билебиз,\nАкбалтайдын жалгызы\nАрслан Чубак, аманбы?\nУйкудан туруп ойгонуп.\nКөзүңдү бизге салыңыз,\n\fАманатың Көгала\nАзыр берем алыңыз.\nАта - Меке, эне - нур,\nАтка минип, Чубагым,\nАтаң Акбалтайга барыңыз.\nАкбалтайга барганда\nТабарсың белес-белиңди,\nӨзүң таап аларсың\nӨзүңө теңгээл шериңди».\nУшуну айтып кайып чал\nКөгала бере койду эле,\nБатасын берип жиберип,\nАт коштогон ал адам\nКөздөн кайым болду эле,\nКөгала алып, эр Чубак\nКөп жалынып кудайга,\nОргуп жаткан булактан\nСуусунун кандырып,\nКөгаланы минерде,\nЖаңы Чубак жүрөрдө\nБелестен чыкты беш киши,\nАк селдеси казандай,"
  },
  {
    "id": "1277",
    "text": "Көгаланы минерде,\nЖаңы Чубак жүрөрдө\nБелестен чыкты беш киши,\nАк селдеси казандай,\nА десе үнү азандай,\nЧоң Мекенин далили,\nЧоң ыймамдын өзү экен,\nЖер кыдырып, суу көрүп,\nСейилге келген кези экен.\nАркасында үбүнөн\nАлып чыкты бир буюм,\nМекедеги чоң ыймам\nЧоң куржундун түбүнөн.\n«Мекеден бери чыкканда\nКезигериң билгемин,\nЗайыппуруш көк жалга\nБерейин, - деп жүргөмүн.\nБалам, жакасы алтын, жеңи жез,\nКош бадана, торгой кез\nУшу берчү тонумдун\nТолук аты ок өтпөс.\nЧоң ыймамым берди,- деп,\nОк өтпөстү кийиңиз.\nТонду берген себебим -\n\fЗайыппуруш эрсиң сен.\nБоз адырмак тоо да көп,\nБолжошо турган жоо да көп,\nАт чаалыкчу жол да көп,\nАйгайлашып атышар,\nАңдып жүргөн кол да көп.\nАманат берген бул тонду\nАзыр кийип туруңуз,\nАтыша чыга жоо келсе\nАйныбай бойду уруңуз.\nӨлчөөсүн көрчү дүйнөнүн -\nОк жетпеген атың - бул,\nОк өтпөгөн тонуң - бул!»\nАкбалтайдын Чубагы\nЧоң ыймамды билди эле,\nАла коюп арсланың"
  },
  {
    "id": "1278",
    "text": "Ок өтпөгөн тонуң - бул!»\nАкбалтайдын Чубагы\nЧоң ыймамды билди эле,\nАла коюп арсланың\nОк өтпөстү кийди эле.\nБүчүлүгү бир тогуз,\nБүлк этип ок тийгисиз,\nТопчулугу бир тогуз,\nТоп этип ок тешкисиз.\nОк өтпөстү кийди эми,\nОк жетпести минди эми!\nКатар турган беш адам:\n«Оомийин!» - деп, кол жайып:\n«Оомийин!» - деп, «Оомийин!»\nСапарга чыксаң жол берсин,\nКырк чилтен, кызыр Ниязың\nКыдырата кол берсин!\nМенде азар салбасын,\nБеттешкен аман калбасын!\nАкбалтайдын арсланы,\nАкыры кылың сынбасын!\nБетиңден кирип качырып,\nМенде азар салбасын!\nБеттеше келген душманың\nБирөө аман калбасын!\nОомийин! Чубак, кошкун!» - деп,\nОлуяттар ошондо\nБатасын берип калды эми.\nОлуят Чубак кырааның\nОк өтпөстү кийди эми,\n\fКөгаланы минди эми.\nБура тартып дыр коюп,\nАтасын көздөй чу коюп,\nКөгала берген кайып чал\nОлуяттын өзү экен,\nЫйык жалын кармаса,\nБул жаныбар Көгала\nКыл этинде кези экен.\nЭми Чубак жол жүрүп,"
  },
  {
    "id": "1279",
    "text": "Ыйык жалын кармаса,\nБул жаныбар Көгала\nКыл этинде кези экен.\nЭми Чубак жол жүрүп,\nАтагы Алай жерин таап,\nАлайда нойгут элин таап,\nКайыптан акыл табылып,\nКайыбынан Чубакка\nОк өтпөс тон, ок жетпес -\nОшондой мүлктөр кабылып,\nАкбалтайдын Чубактын\nАбийири минтип жабылып.\nТегин Чубак уул эмес,\nТеминишкен душманга\nТеңдешпей койчу кул эмес.\nЭрен да ошол, шер да ошол,\nЭпсизиң Чубак эр да ошол.\nАлайдагы нойгутка\nЧубак атка конду эми,\nАалам журтту буй кылган\nЧунак атка конду эми.\nЧубак Көгаланы мингенде,\nОк өтпөстү кийгенде\nУрунарга тоо таппай,\nУрушарга жоо таппай,\nАйгайды арбын салыптыр.\nОрчун журтка кол салды,\nОоганды чаап он алды.\nАалам журтка чыр салды,\nТиктегенин каратып,\nАкбалтайдын арсланы\nОрдосун бузуп, олжо алып,\nОрчун журтту басканы.\nБилген адам кеп айтты:\nАкбалтай уулу Чубак, - деп,\nАчуусуна тийгенди\nАйдап жүрүп кыйраткан\n\fАбыдан кыйын чунак, - деп.\nБерен Чубак көйкашка"
  },
  {
    "id": "1280",
    "text": "Ачуусуна тийгенди\nАйдап жүрүп кыйраткан\n\fАбыдан кыйын чунак, - деп.\nБерен Чубак көйкашка\nМендеден түрү бир башка\nАнжыянды чаап таратты,\nАры жагында Коконду\nБет каратып бир кайтты.\nАкбалтайдын Чубактын\nЖүргөнүнөн чаң чыкты,\nДоошунан жан чыкты.\nАлышып адамдын алы жетпеди,\nАрсландын тиши өтпөдү.\nБеттешкен жоолор бүлүндү,\nБерендиги билинди.\nКалың элге чыр салды,\nКөгаланы мингенде,\nОк өтпөстү кийгенде\nКашкарды камап алты алды.\nБерен Чубак өзү экен,\nБейжайдын кара көзү экен.\nКалендерди камады,\nКожолорду эр Чубак\nКокуйлатып сабады.\nСабашына чыдабай,\nЖурт саргарып турду - дейт,\nКолу жеткен жерлерди\nКордук кылып эр Чубак\nӨз билгенин кылды - дейт.\nБуласын булап алды - дейт,\nАлты-Шаар, Коконго\nБузукту мыктап салды - дейт.\nКагышканды каратып,\nАла берди эр Чубак,\nКамандай кылып кыйратып,\nКармашкандын баарысын\nЧала берди эр Чубак.\nКабылан Чубак атагы,\nКанчага жетти чатагы,\nАжалдан кайра түк кайтпайт,"
  },
  {
    "id": "1281",
    "text": "Чала берди эр Чубак.\nКабылан Чубак атагы,\nКанчага жетти чатагы,\nАжалдан кайра түк кайтпайт,\nКармаш кылбай жатабы?\nӨз билгенин кылды, - дейт,\nАнжыяндын аркагы жоон сарала -\nАкбалтайдын Чубагы\n\fАлым алып турду, - дейт.\nАлымына чыдабай,\nАр кайсыдан кеп угуп,\nБири «Букардагы Темиркан\nКаары катуу жан деген,\nКабагы бийик заары күч,\nКатылышкан, күдөр үз!\nОшо турган Букарга\nБурулуп менде барбайт, - дейт,\nМындан мурун Букардан\nЭч ким сурак албайт», - дейт.\n«Менде барбас Букарды\nБет каратып алам, - деп,\nКутурган экен Темиркан\nБукара кылып салам, - деп,\nКыз-катынын Темирдин\nТартууга тартып алам, - деп,\nАты угулган Букарга\nАлааматты салам, - деп,\nАл күчүмө көнбөсө\nКалдайган шаар Букардын\nКандыгын Темир бербесе,\nКаптап кирип Букарга\nКалайманды салам»,- деп,\nКараргандан түнөрүп,\nАттанып чыкты Алайдан.\nАсыл Чубак, эр көк жал\nАт аябай жол жүрүп,\nАз гана эмес мол жүрүп,\nАстындагы Көгала"
  },
  {
    "id": "1282",
    "text": "Асыл Чубак, эр көк жал\nАт аябай жол жүрүп,\nАз гана эмес мол жүрүп,\nАстындагы Көгала\nБаскан жери быркырап,\nУчкан куштай зыркырап,\nКалдайган шаар Букарды\nКамап Чубак барыптыр.\nДарбазада сакчылар,\nСакчыларды кырыптыр.\nБилген чырын кылыптыр,\nЖамгырдай кылып жаа тартып,\nЖаман балаа эр Чубак,\nЭр Чубактын эрдиги\nМендеден чыкпайт эч убак,\nКызыл кылыч Зулпукор\n\fКөөлөп турган кези экен,\nКатылганды түк койбой,\nЖөөлөп турган кези экен.\nЖердин үстүн түк койбой,\nЖеке өзүм билем,- деп,\nЭэлеп турган кези экен.\nЧубактын жайы ушундай:\nСөлөкөтү-сөлбөтү,\nАтка минген келбети -\nЗордугу тоонун теңиндей,\nАаламды союп жегидей.\nКабагы бийик, заары күч,\nКатылганды кылат түз.\nЖалаяк ооз, жар кабак,\nАйзага даңгыл ыктуу кул,\nАбыдан баатыр мыктуу кул.\nКөк жалдыгын билгизип,\nКөгала оозун бурду эми.\nБукардын каны Темиркан\nКан Балтайдын эр Чубак\nКамап барып турду эми.\n«Айтканыма көнгүн, - деп,\nЧатакташпай, чырдашпай,"
  },
  {
    "id": "1283",
    "text": "Кан Балтайдын эр Чубак\nКамап барып турду эми.\n«Айтканыма көнгүн, - деп,\nЧатакташпай, чырдашпай,\nАстындагы алтын так\nМага түшүп бергин,- деп,\nБагынар көөнүң бар болсо,\nКыздарың тартуу кылгын,- деп,\nСайышар көөнүң бар болсо,\nМайданга азыр чыккын,- деп,\nКабарлап эми билип ал,\nКан Балтай уулу Чубактын,\nКаарына келгенде\nАаламды бузчу чунактын,\nБу сөзүнө көнгүн,- деп,\nКапкалуу Букар шаарынын\nКандыгын мага бергин»,- деп,\nКамап барып турду эми,\nКапка баккан карысы,\nКараканга качты эми.\nСакчылардын баарысы,\nКожолору короктоп,\nМолдолордун баарысы\n\fАлапайын табалбай,\nКачып калды сороктоп,\nКан алдына жүгүрүп,\nКалайык айтып турду эми:\n«Катуу мүшкүл иш көрдүк,\nБир адамдан күч көрдүк!\nЖолборс кайрат, жоон жүрөк,\nЖологонго салгыдай\nАрылбаган чоң дүмөк.\nЭңкейтип менде алгысыз,\nЭч ким чыдап баргысыз,\nКөк темирден тон кийген,\nКөгала сындуу ат минген,\nКөгала тулпар малы бар.\nКөп кан ичме абыдан,"
  },
  {
    "id": "1284",
    "text": "Көк темирден тон кийген,\nКөгала сындуу ат минген,\nКөгала тулпар малы бар.\nКөп кан ичме абыдан,\nКаар бетине айланган,\nЖолум үйдөй чоюнбаш\nБир жагына байланган.\nАч айкырык, куу сүрөөн,\nАлеңгир жаа, сыр жебе,\nАйтканына көнбөсөк -\nАзыр салат аңгеме!\nЭрен да экен, шер да экен\nАттан түшпөй Букарды\nЭңип алар эр экен.\nОңураңдап кол салса,\nОрто белден оргудай.\nОн эки капка Букарды\nОйлоп турсам ушул эр\nТүк чыгарбай соргудай.\nАскерди артык жыйбасаң,\nАйланы мыктап кылбасаң,\nКөзү кызыл, өзү зор\nКөрүүгө мындай аалам жок».\nЖурт чуркурап, эл дүрбөп,\nКаарды Чубак баштады,\nБул кабарды укканда\nБаатырлар коркуп, журт шашып,\nЖалпы Букар ошондо\nКырылып кете таштады.\nЖурт чуркурап турганда,\nОн эки кыздын кенжеси,\n\fКудайдын сүйгөн мендеси,\nКарасурдун сулуусу,\nБусурмандын нурдуусу,\nУзун чачтын ыктуусу,\nУргаачынын мыктуусу,\nКең көйнөктүн тазасы,\nУргаачынын баашасы,\nБеризаада бейбактын\nБерендиги белгилүү,"
  },
  {
    "id": "1285",
    "text": "Кең көйнөктүн тазасы,\nУргаачынын баашасы,\nБеризаада бейбактын\nБерендиги белгилүү,\nУргаачы башын эр кылып,\nКайгуулга чыккан канаты,\nКыз кезинде бейтаалай\nКылым чайкап, журт бузган\nКаныкейдин адаты.\nОн эки кыздын кенжеси\nТөбө чачын өргөнү\nТөрт миң катар уулдан да\nМуну жакшы көргөнү.\nАйтып турган адамга\nСүйлөсө сөзү зар эле,\nАлты айчылык азапты\nАзыр айтып берүүчү,\nОң ийнинде ал кыздын\nЖылаңач бала бар эле.\nТемиркан кызы Каныкей\nТеги эсиңде бар бекен,\nБала кезден Каныкей\nБалбан бейбак болучу.\nБарган жерге калайман,\nСалган бейбак болучу.\nЭр Чубакты көргөндө\nЭликтей болуп түйүлүп,\nТемиркандын алдына\nАзыр жетти жүгүрүп,\nКан ордосу сарайга,\nАтасынын алдына\nАл Каныкей муну айтат:\n«Эшикке келди эпсиз жан,\nАжалым жетсе өлөйүн,\nАмалым жетсе ошого,\nКагыш кылып көрөйүн.\nЖеңдирип салсам ал жанга,\n\fКордукту койдой көрөсүң,\nКалбай баарың өлөсүң.\nАлып салсам аны мен\nӨлтүрбөстөн, житирбей,"
  },
  {
    "id": "1286",
    "text": "Кордукту койдой көрөсүң,\nКалбай баарың өлөсүң.\nАлып салсам аны мен\nӨлтүрбөстөн, житирбей,\nТирүү кармап алармын,\nАлты ай тынбай салышып,\nТикесинен салармын.\nКайра тартып Букарга\nКелбегидей кылайын,\nКызыгып Букар калааны,\nМындан кийин ал жанды\nКөрбөгүдөй кылайын!» -\nДеп, ошонтүп, Каныкей:\n«А да жалгыз, мен жалгыз,\nАй-талаада сайышып,\nАябай кызык салайын.\nЧапчылашып алышып,\nЧапканы жүргөн эменин\nЧамасын сынап калайын.\nКүчтүүсүн күүлөп билейин,\nКүчүм келсе ушуну\nЖерине чейин сүрөйүн!\nКапырдан келген жоо болсо,\nКылычтап башын алайын.\nЫстамдан келген эр болсо,\nБир кекетип салайын.\nТирүү кармап алдыңа\nТартуу кыла салайын!» -\nДеп, ошонтүп, Каныкей\nКең көйнөгүн шымданып,\nКелишимдүү бейтаалай\nКериш кийимин тыңданып,\nКазынада бедер жок,\nКарабеттин өзүндө\nНелер бар да, нелер жок.\nЖоо дегенде сүйүнүп,\nЭр мүчөлүү бейтаалай,\nЭркектин кийимин кийинип,\nАшып-шашып кенебей,\nАлып иет экен,- деп,"
  },
  {
    "id": "1287",
    "text": "Эр мүчөлүү бейтаалай,\nЭркектин кийимин кийинип,\nАшып-шашып кенебей,\nАлып иет экен,- деп,\nУшу турган Чубакты\nБучкагына теңебей,\n\fОлоңдой болгон кайран чач\nТөбөгө кынап түйдү эми,\nОк өтпөгөн туулга,\nКөпкөк темир курч болот,\nКөмкөрө башка кийди эми.\nКабырганын себилди,\nКиндиктин өөдө жагына\nКийинген экен бул бейбак\nОк өтпөгөн темирди.\nТоло боюн топчулап,\nТолукшуган кайран бет -\nБек бекитип үпчүлөп,\nАлтын жаак айбалта\nАла коюп чапчудай,\nАзырланып белендеп,\nАртык шайлап билди эми.\nКагышка салчу ак тинте\nАч билекке илди эми,\nАлтын жаак болот жаа\nАйдалыга илди эми.\nКомокойлуу сыр найза\nУчун болот улаткан,\nТемирге сайса өтсүн,- деп,\nТоктобой кирип кетсин,- деп,\nБөрү тил кылып болотту\nБөтөн-бөтөн улаткан.\nТийгени тим эле,\nБат кабылдап кетсин,- деп,\nАдамдын көз жашы менен сугарткан,\nУргаачы болуп жоо сайган,\nУшундай жан болобу,\nБукардын журтун кубанткан!\nОшо кезде Каныкей\nЖашы он экиге жете элек,"
  },
  {
    "id": "1288",
    "text": "Ушундай жан болобу,\nБукардын журтун кубанткан!\nОшо кезде Каныкей\nЖашы он экиге жете элек,\nӨзү бала секелек,\nӨрүмдөн чачы өтө элек,\nУргаачы болбой, эр болсо,\nАлуучунун бири экен,\nАаламга кыргынды\nСалуучунун бири экен.\nЖоо ылайык билгич эр,\nКан Балтайдын Чубакка\n\fКалайман салчу ошо шер.\nШамдагайы болжолсуз,\nБасып чыкса бейбакка\nБаары Букар таң калып,\nКожо-молдо аралаш:\nКокуй, долу бейбактын\nКүнү эмине болот,- деп,\nКарап турду жарданып.\nКыз-ургаачы аты бар,\nКантер экен каркыбар!\nЭркек эмес, кыз болуп,\nЭңдирип иер бекен, - деп,\nЭпсиз баатыр эмеге\nЖеңдирип иер бекен,- деп,\nЖурт таң калып турганда\nКаныкейдин ак сарай,\nКыз да болсо бейбактын\nСөөлөтү артык бир далай.\nАл сарайдын ичинде\nАзем менен жайлалуу,\nКагыш болсо минүүгө\nАлтымыш тулпар байлалуу.\nАл тулпардын күлүгү,\nЧубак менен беттешкен,\nКең Букардын шаарына\nКаныкейдин бүлүгү.\nАл тулпардын ичинде\nКара кашка аргымак -\nСом туягы чарадай,"
  },
  {
    "id": "1289",
    "text": "Кең Букардын шаарына\nКаныкейдин бүлүгү.\nАл тулпардын ичинде\nКара кашка аргымак -\nСом туягы чарадай,\nАрт жагында соорусу\nЭркин жаткан талаадай.\nАл Каныкей капырдан\nАкыл качып кутулбайт,\nАкылы артык бакырдан.\nКара кашка аргымак\nКагышка камбыл жан экен.\nКанча мүшкүл иш түшсө\nКаныкей ала кетсин,- деп,\nАрнаган мал экен.\nКелген жоодон чочунуп,\nАшып-шашып Каныкей\nАргымакты токунуп,\n\fЧап олоңун бек тартып,\nКуюшканын узартып,\nЖоого урчу доолбас\nҮнүн уксаң ыраак кач.\nКайра байлап капшырып,\nКайран долу Каныкей\nКанжыгага тапшырып.\nКөк найзасы койкоюп,\nКөк жеке бутта чойкоюп,\nКалың Букар таңданып,\nКаныкейге жарданып,\nКандай жан алып жүрөт,- деп,\nКандай эрге тиет,- деп,\nКараган менде жарданып,\nЖекеге чыгып жоо беттеп,\nУргаачы мындай болобу?\nБул Каныкей бейбакты\nУргаачы деген оңобу?\nАлганы менен чырдашса\nАнысы аман болобу?\nКалың Букар жарданып,\nКарап турду таңданып.\nКайгырган жок чочунуп,"
  },
  {
    "id": "1290",
    "text": "Анысы аман болобу?\nКалың Букар жарданып,\nКарап турду таңданып.\nКайгырган жок чочунуп,\nАргымакты токунуп,\nКаар бетине айланып,\nКара болот кылычты\nЖалаң жанга байланып,\nЖоо дегенде камынып,\nЖолборс бейбак жүрдү эми.\nКазыналык сарайдан\nАң-таң калды далай жан,\nКөрүп турду көп балбан,\nКөргөн адам таң калган.\n«Бул Каракан баатырдын\nКызы эмне болот»,- деп,\nКейип-кепчип калк турду.\nКалк көзүнө түшпөстөн,\nКапканы көздөй жүрдү эми.\nКара кашка аргымак\nКайрылбай ыргып минди эми.\nКөк найза алып камынып,\nКөрөр болсоң ошондо,\n\fКөк жал экен Каныкей\nКөк жолборстой чамынып,\nКаракандын шаарында,\nЧоң Букардын айылында\nКазыналык мунара\nМунара жайын сураба!\nБул Каныкей капырың,\nАкылга дыйкан баатырың\nМунаранын түбүнө\nСайышка майдан кылдырган.\nЖыгылса жумшак болот,- деп,\nБуттап алтын зер берип,\nКара кумдан тундурган.\nДорболоп кум төктүргөн,\nБалбандарга тептирген.\nМамыга алтын орогон,\nСайыш менен күрөшкө"
  },
  {
    "id": "1291",
    "text": "Дорболоп кум төктүргөн,\nБалбандарга тептирген.\nМамыга алтын орогон,\nСайыш менен күрөшкө\nМээнет баскан бейтаалай\nЫлайыктап жорогон,\nКаракандын казына\nАл майданды кылганда\nАрбынырак корогон.\nСайыш кылчу майданга\nКөк найза алып булгалап,\nКөрсө көңүл бөлүнүп,\nОозунан заары төгүлүп,\nЖелигип долу бакырып:\n«Жекеге бери келгин!» - деп,\nЭр Чубакты чакырып,\nӨйүз-бүйүз турушуп,\nӨлөр антын кылышып,\nКарама-каршы турушуп,\nКачпай антын кылышып,\nАкырын сүйлөп, бек таштап,\nКаныкей бейбак кеп баштап:\n«Көк ырапыс тон кийген,\nКөгала сындуу ат минген,\nЖердин жүзүн калтырбай,\nЧалган сының көрүнөт,\nКез болгонду талкалап,\nАлган сының көрүнөт.\nЧоң Букарга кызыгып,\n\fКалган сының көрүнөт.\nАла койчу сен эмес,\nАлдыра койчу мен эмес.\nАстыңдан каршы чыгалык,\nАрман-дартың айта кой,\nУргаачы болсок угалык!\nКөгала атчан, эреним,\nКөп жерди көргөн, береним.\nУбадага туруп бер,\nӨлөр антты кылып бер!\nЭркек болсоң, уул болсоң,"
  },
  {
    "id": "1292",
    "text": "Көп жерди көргөн, береним.\nУбадага туруп бер,\nӨлөр антты кылып бер!\nЭркек болсоң, уул болсоң,\nКудайга сүйгөн кул болсоң,\nБерен болсоң, шер болсоң\nКөгала оозун буруңуз,\nКөп кепти айтам угуңуз!\nЖекеме-жеке сайышып,\nБаатыр болсоң, эр болсоң\nЧаманы чактап көрөлү.\nЧамалууга чагы жок,\nЧалкадан түшүп сайдырсак\nДегениңе көнөлү,\nТилегениң берели.\nЭркек болсоң, шер болсоң,\nДегениңе көнөйүн,\nКапкалуу шаардын -\nБукардын Кандыгын сага берейин.\nМени сайып сен алсаң,\nСайдым Букар шаарымды,\nСаа билгизип коёюн\nКыймылдаган барымды.\nКалкыма кабар салайын,\nАлтын таажым кийгизип,\nАлтын такка мингизип,\nДүңгүрөгөн Букардын\nТүк эмесин таштабай,\nУшу сага билгизип,\nОн эки капка Букарга\nАким кылып алайын.\nЭрен болсоң, эр болсоң,\nАаламды бузган шер болсоң,\nУбаданы кылыңыз,\nАдам болсоң сен өзүң\n\fАйткан жерге туруңуз!\nСайдым Букар шаарымды,\nКалтырбастан мен сайдым,\nКыбыраган барымды.\nСени сайып мен алсам"
  },
  {
    "id": "1293",
    "text": "Сайдым Букар шаарымды,\nКалтырбастан мен сайдым,\nКыбыраган барымды.\nСени сайып мен алсам\nСаясыңбы каныңды?!\nЭрдикти эпсиз салайын\nЭби менен саяйын,\nЭңкейтип аттан түшүрсөм\nБашыңды кесип алайын.\nМен сайдым алтын тагымды,\nСен саясыңбы, жаныңды?»\nКаныкей мындай дегенде,\nКаардуу Чубак кеп баштап:\n«Эр мүчөлүү кеп айткан\nБул айтышың баатыр,- деп,\nТак ошону кылбастын\nЖети атасы капыр, - деп,\nУбаданы бек кылып,\nӨлө турган шерт кылып,\nДегениңе көнөйүн,\nЭңкейтип сайып мени алсаң,\nУшу турган жанымды\nСага курман берейин.\nОо, ботом, сөлөкөтүң-сөөлөтүң,\nАтка минген келбетиң,\nБаатырга чалыш көрүнөт,\nКабарың айта калыңыз,\nКайсы жердин канысың?\nЖөнүн айта салыңыз,\nЖөн сурашып алалык,\nАнан кийин беттешип,\nКачырып айза саялык!»\nАнда долу муну айтат:\n«Эркек жактан майыпмын,\nТүгөтсөм сөзүм зайыпмын.\nУргаачынын узумун,\nОн эки кыздын кенжеси,\nКудайдын сүйгөн мендеси,\nКарасурдун сулуусу,\nБусурмандын нурдуусу,"
  },
  {
    "id": "1294",
    "text": "Он эки кыздын кенжеси,\nКудайдын сүйгөн мендеси,\nКарасурдун сулуусу,\nБусурмандын нурдуусу,\nАтамдын жайын сурасаң -\n\fТемиркандын кызымын.\nЭриш бузуп, эр сайган\nЭмгектүү күңдүн биримин,\nКалайманды канчага\nСалган бейбак өзүмүн.\nАтам Караканга кызыгып,\nКалайманды салам,- деп,\nКыздарынын баарысын\nОлжого тартып алам - деп,\nАта уулудан алпы бар\nКөргөн жерден жалпы бар.\nКан жээни - Жүгөрү,\nКагышта салган дүмөгү,\nАлп дөөлөрдүн баары бар.\nКазактардан Айдаркан\nОшо баатыр дагы бар.\nУрумкан уулу Көкбөрү,\nАйзакерден ошо бар.\nАлтын таажы Буудайык,\nКыйбанын каны кошо бар.\nУкма билген кары бар,\nУшунча алптын баары бар.\nКарагайдан ноо кылып,\nАлптардын баары чогулуп,\nКан атама доо кылып,\nАйткан сөзгө көнгүн, - деп,\nКызыңды бизге бергин, - деп,\nБилге алтын арткын, - деп,\nОн кызыңдын баарысын\nОн эки канга тарткын, - деп,\nУшу тилди алгын, - деп,\nДин ыслам журт элек\nТилди ала салгын, - деп,"
  },
  {
    "id": "1295",
    "text": "Он эки канга тарткын, - деп,\nУшу тилди алгын, - деп,\nДин ыслам журт элек\nТилди ала салгын, - деп,\nЖамгыр кылып жаа тартып,\nМөндүр кылып ок атып,\nТулпар оозун бурушуп,\nОн эки кандын баарысы\nАламан айза сунушуп.\nАлп дөөлөрдү көргөндө,\nБукардын эли курусун,\nАкылынан шашканда,\nОрдону көздөй качканда,\n\fАла чапан, жайдак төш\nЖолдогусу дагы бар,\nКачкандардын ээри жок,\nЧомдогусу дагы бар.\nЖурт боштугун көргөндө\nТутанып өлгөн ушу журт,\nТүбүнө чогуу жетет, - деп,\nКыз-катынын олжолоп,\nКыйратып чаап кетет,- деп,\nКүйгөн бойдон мен долу,\nУргаачы башым эр кылып,\nКыз башымды шер кылып,\nСербеңдеген куу чачты\nТөбөгө кынап түйгөмүн,\nКан ичер кийим кийгемин.\nКара канга боёлгон\nКара көк найза колго алып,\nЗордук кылган душманга\nЖекеге өзүм киргемин.\nКындырдай белим буугамын,\nКызык кылып талкалап,\nОн эки канды куугамын.\nТолгоп белим буугамын,\nТополоң салган кандарды\nТополоңун тоз кылып,"
  },
  {
    "id": "1296",
    "text": "Он эки канды куугамын.\nТолгоп белим буугамын,\nТополоң салган кандарды\nТополоңун тоз кылып,\nТоз-тоз кылып куугамын.\nКол салышып чыр кылдым,\nКоройтуп аттан түшүрүп,\nКордук кылып кандарга,\nТулпарларын мен анда\nТакыр олжо бир кылдым,\nСуутуп демин баскамын,\nАлгалы келген кандардын\nӨз дүйнөсүн чачкамын.\nБура тартып Букарга\nЖелбегидей кылгамын.\nКайра баштан бул жерге\nКелбегидей кылгамын.\nКадырым билген кишиге\nКаныштын кара көзүмүн,\nКамчылашкан адамга\nКачырса канга тойбогон\n\fКанчык жолборс өзүмүн.\nБаатырсынып, эрсинип,\nМаңдай менен желипсиз.\nКөпкөнүңдөн сен өзүң\nУшу турган Букарды\nАламын, - деп келипсиз.\nКөпкөндөрдү көргөмүн,\nКөөп келип катылып,\nКөп өлгөнүн көргөмүн.\nКыздан баатыр экен,- деп,\nЭлиңизге айтыңыз,\nЧатакташпай, чырдашпай,\nАман-эсен кайтыңыз.\nАлтымыш дөөң бир келгин,\nЧалышып чамаң келе албайт.\nЧамаң келбес себеби -\nУргаачынын шеримин,\nУшу турган Букардын\nКайтарсын деген эримин."
  },
  {
    "id": "1297",
    "text": "Чамаң келбес себеби -\nУргаачынын шеримин,\nУшу турган Букардын\nКайтарсын деген эримин.\nЖаактууга жай бербес,\nЖайдак атка бой бербес,\nЧалгынчыга мал бербес,\nАйзачанга кан бербес\nКаныкейдин өзүмүн.\nЭл оозунан байкасам,\nЭлдир-селдир кеп угам,\nКара нээт Жакыптан\nКабылан туулуп Алтайдан,\nОрдо бузуп, олжо алып,\nБузук кылды, - деп уктум.\nКара кытай, манжууга,\nКан Алөөкө баатырга,\nКызык кылды - деп уктум,\nАзган менен тозгонун\nАлып келди, - деп уктум,\nКалайманды Алтайга\nСалып келди, - деп уктум,\nТаласты күтүп, жер кылып,\nАргын менен кыргызды\nБашын кошуп эл кылып,\nОрдо күтүп кан болуп,\nТаласты бойлой конду - дейт.\n\fКан Алөөкө баатырды\nКаканды көздөй качканда\nКармап алып сойду - дейт.\nДин бусурман балдары\nАлөөкөнүн сан дүйнө\nТалап алып тойду - дейт.\nКара көк жал кабылан,\nКанкор Манас болбосо,\nЧабышып чамаң келе албайт,\nАлышып алың жете албайт!»\nКаныкей мындай дегенде\nЧубакты кудай эми урду,"
  },
  {
    "id": "1298",
    "text": "Чабышып чамаң келе албайт,\nАлышып алың жете албайт!»\nКаныкей мындай дегенде\nЧубакты кудай эми урду,\nКаарданып чамынып,\nЧунакты кудай эми урду.\nОшо кезде эр Чубак\nТаласка барып коно элек,\nМанаска чоро боло элек.\n«Таластан Алай кем бекен,\nЧубактан Манас эр бекен?\nМактаныш болот мунуңуз,\nИшенгениң Манаспы,\nОшо жерге туруңуз!\nКыз экенин билбестен,\nКылымга кызык салдым», - деп,\nКызырканып токтобой\nКудай урду Чубакты,\nКылым журтту буй кылган\nКызыталак Чубакты,\nКаардуу жинди, чоң тентек,\nТил албаган чунакты.\nКөгала санга бир салып,\nКөк найзаны колго алып,\nАйзаны сунуп камдады,\nЧубактын түрүн көргөндө,\nБу капыр бирди кылат, - деп,\nБукардын калың көп эли,\nКенедей акыл калбады.\nМына ошондо Каныкей\nКыймылдабай, кенебей,\nКыраан Чубак баатырды\nБучкагына теңебей:\n«Аянба, Чубак, аянба!\n\fКерилип айза сала көр,\nКегиңди менден ала көр!» -\nДеп, ошонтүп, Каныкей\nКара кашка аргымак\nТартып оозун бурду эле!"
  },
  {
    "id": "1299",
    "text": "Кегиңди менден ала көр!» -\nДеп, ошонтүп, Каныкей\nКара кашка аргымак\nТартып оозун бурду эле!\n«Кезегиңди алгын!» - деп,\nКерилип карап турду эле.\nЖурт күйүнсө Каныкей\nКүлүп жүрөт кашкайып,\nКүндөй бети тастайып,\nКүрөктөй тиши кашкайып,\nКезегин берди Чубактын,\nКерилип сайчу чунактын.\nАч айкырык, куу сүрөөн,\nАкбалтайдын Чубагы -\nАй-ааламды буй кылган\nАртыгыраак чунагы,\nОн эки бирге кол берген\nШердин бири бу дагы.\nАйза сунду долуга\nТегерегин карабай,\nТеги жанын аябай.\nКыйкырык салды ошондо\nКыдырата карабай,\nКылча жанын аябай.\nКөгала оозун бурганда,\nКыйкырып айза сунганда,\nБели кетти мекчейип,\nКөзү кетти чекчейип,\nАндай-мындай дегиче,\nАчып көздү-жумгуча,\nЖебеден мурун жетти эле,\nЖеткен жерден эр Чубак\nЭмчектин асты ушу,- деп,\nӨпкөнүн анык тушу,- деп,\nМуштап келип өттү эле,\nАры ичине айза өтпөй,\nАкбалтайдын Чубагы.\nЭр Чубактын айзасы\nТакыр кыйрап быркырап,\nАт башындай ак була"
  },
  {
    "id": "1300",
    "text": "Акбалтайдын Чубагы.\nЭр Чубактын айзасы\nТакыр кыйрап быркырап,\nАт башындай ак була\nДалбактап учуп дыркырап,\n\fКапырды кудай урду,- деп,\nКарап турган Букар журт\nАйкырык салды чуркурап.\nМына ошондо Каныкей,\nБаатырдыгы башкача,\nКыз экенде Каныкей\nКылымды чайкап, журт бузган,\nКыздан чыккан көйкашка -\nӨлүмдөн кайгы жеген жок,\nЭр Чубактын айзасын\n«Кабагым-кашым» деген жок.\nАкбалтайдын Чубагы\nКөгала оозун бурду эле:\n«Келгин эми, сайгын»,- деп,\nКаныкейдей долуга\nКезегин берип турду эле.\nКара кашка аргымак\nАл Каныкей камбыл күң,\nОлбуй-солбуй камчы уруп,\nОң-тетири теминип,\nКыргагы темир сыр найза,\nКыя тартып сунду эми.\nАккаңкы ээрдин кашы,- деп,\nЖүрөгүнүн башы,- деп,\nӨлөр жери ушу,- деп,\nКыйкырып айза сунду эми.\nЖебеден мурун Каныкей\nЖетиктиги ушундай,\nАкбалтайдын Чубакка\nЖетип айза урду эми,\nЖетип айза урганда\nКөгала тулпар туйлады,\nМуштаганда айзасы\nСексен бөлөк кыйрады.\nКаражолтой Каныкей"
  },
  {
    "id": "1301",
    "text": "Көгала тулпар туйлады,\nМуштаганда айзасы\nСексен бөлөк кыйрады.\nКаражолтой Каныкей\nКаарды катуу баштады,\nКан Балтайдын Чубагы\nКөгаланын үстүнөн\nКулап кете таштады.\nЧубак-Чубак болголу,\nЧубак атка конгону,\nАч айкырык, куу сүрөөн,\n\fКыйкырып айза суна элек,\nАкбалтайдын Чубакка\nАстынан каршы чыга элек,\nАстынан каршы айза алып,\nАдам уулу желе элек.\nАкбалтайдын Чубагы\nБул өңдөнгөн ордукту\nӨмүрүнчө көрө элек.\nСокмогу дүмөк баштады,\nСоолгон кыздын айзасы\nАрслан Чубак баатырды\nКөгаланын үстүнөн\nАңтарып кете таштады.\nЭпсиз бейбак сайганда\nЭэринен арт кетип,\nҮзөңгүдөн бут кетип,\nЧай кайнатым эр Чубак\nЧаркы кетип турду эле,\nАш кайнатым эр Чубак\nЧаркы кетип турду эле.\nМына ошондо Каныкей\nКабырга сөөгү бүктөлүп,\nТаш муштаган эмедей,\nЭр Чубакты сайганда\nОбу жок күңгө күч келип,\nКара кашка аргымак\nКармап оозун бурду эле,\nАң-таң калып Чубакка\nАбайлап карап турду эле.\nМына ошондо эр Чубак"
  },
  {
    "id": "1302",
    "text": "Кармап оозун бурду эле,\nАң-таң калып Чубакка\nАбайлап карап турду эле.\nМына ошондо эр Чубак\nКаарданып, сабылып,\nЖаратканга жалынып,\n«Ата, капырды кырган шер кылдың,\nОн эки мүчө тең кылдың,\nУргаачыга ал келгис\nМынчалык несин кем кылдың!» -\nДеп, ошонтүп, эр Чубак\nКөөдөнгө батпай көп санаа,\nКөзүнүн жашы он талаа,\nКөп арман кылды кудайга.\nКызы мындай болгондо,\nКызыталак Букардын\n\fКыйыны келсе оң кылбайт,\nКатыны мындай болгон соң,\nКаражолтой Букардын\nКамбылы келсе соо кылбайт.\nКан Балтай уулу Чубакка,\nКайгуулга чыккан чунакка\nАсмандан Алданын күнү бүркөлүп,\nБашына алтымыш санаа бир келип:\n«Кайра сайса оң кылбайт,\nКара бет талпак соо кылбайт.\nКан Балтайга барайын,\nАлайда нойгут элимден\nСандаган колун алайын,\nЧубатууга салайын.\nАйзакерден ыктуудан,\nАйбалта чабар мыктуудан\nСанды түмөн кол жыйып,\nКайта келип Букарды\nАнан кийин чабайын.\nКолду жыйып алайын,\nАнан кийин канчыктан"
  },
  {
    "id": "1303",
    "text": "Кайта келип Букарды\nАнан кийин чабайын.\nКолду жыйып алайын,\nАнан кийин канчыктан\nКапкайда кегим алайын!»\nОшону ойлоп эр Чубак\nМындай айза көрө элек,\nЭр уулунан эч убак.\nОшондо Чубак кабылан\nКөгала оозун жайды эми.\nКөгала тулпар ошондо\nБаскан жери быркырап,\nЧоң казандай даңканы\nТөбөсүндө чыркырап,\nОозун жайса Көгала\nБулуттай учуп зыркырайт.\nЧуу чыкса күчөп бөлүнөт,\nИрмегенде кара жер\nКыртышынан бөлүнөт,\nЭр Чубактын Көгала\nТулпарлык сыны көрүнөт.\nКачып Чубак калганда,\nКайраттанып Каныкей\n«Эркексиңби, кызсыңбы,\nАкыйнакты айтайын,\n\fЖерине чейин кубалап,\nОлжолоп алып кайтайын.\nКолго кирген коёнду\nКоё берген оңорбу,\nКамбыл да экен, шер да экен\nКатындан качып болобу?\nТөгөрөктүн төрт бурчун\nТөрт айланта кубалап,\nТөрөлүү жерин басайын.\nТөбөңдөн тийген Чубактын,\nТөрөсүнгөн чунактын\nТөбөсүнөн басайын.\nКайгуулга чыгып, жол жүрүп,\nЖелбегидей кылайын,\nКайра баштан кол алып,\nКандуу Букар шаарына"
  },
  {
    "id": "1304",
    "text": "Кайгуулга чыгып, жол жүрүп,\nЖелбегидей кылайын,\nКайра баштан кол алып,\nКандуу Букар шаарына\nКелбегидей кылайын.\nКөрүнөйүн көзүнө,\nКөөсөр Чубак баатырдын\nБилинейин өзүнө!» -\nДеп, ошонтүп, Каныкей\nЭр мүчөлүү бейтаалай,\nАстында кара кашка аргымак -\nКаныкейдин канаты,\nКачан да болсо ал долу\nКагышка минер адаты.\nКөк найзаны колго алып,\nАргымакты бир салып,\n«Темиркан!» - деп үн салып,\nКаарданып бакырып,\n«Эркек болсоң качпа», - деп,\nЭр Чубакты чакырып.\n«Желкелеп чачым буубасам,\nАдам болбой калайын,\nАкбалтайдын көөдөгүн\nЖерине чейин куубасам.\nКалааны чаап алууга\nКамбыл окшойт эр Чубак\nТөбөңдөн чечип баспасам,\nТөрт түлүк малың чачпасам.\nТуубай туна чөгөйүн,\nТирүү жүрбөй өлөйүн!\n\fАтыңдын оозун бура тур,\nКайта сайыш кылалы,\nАзамат болсоң, сен Чубак,\nАлдыңкы жайга тура тур!»\nАйтканга Чубак болобу,\nТуруп берсе оңобу!\nЭңкейишке киргенде,\nКара кашка аргымак\nКирип барат такымдап,\nӨр таяна бергенде,"
  },
  {
    "id": "1305",
    "text": "Туруп берсе оңобу!\nЭңкейишке киргенде,\nКара кашка аргымак\nКирип барат такымдап,\nӨр таяна бергенде,\nЧубактын аты Көгала\nУзап кетет закымдап.\nБудур-будур жер келсе,\nЭр Чубактын Көгала\nБукадай моюну бултулдайт,\nАдырмак жерге келгенде\nКара кашка аргымак\nАйкашкасы жылтылдайт.\nЭркекче сунуп айза алган,\nЭзелде болбойт мындай жан.\nТомуктай жерде тоосу жок,\nТокумчалык коосу жок,\nАйдаган экен Чубакты\nАнтаңдатып ошондо,\nАйласын жаман кетирип,\nАкбалтай уулу Чубакты.\nАлдындагы Көгала\nАябай оозун жайыптыр,\nАйласы кетип, эр Чубак\nАябай качып калыптыр.\nЭэн талаага келгенде\nЖер айрылып закымдап,\nКаныкейдин кара кашка аргымак\nКан Балтайдын Чубакка\nЖетмек болду жакындап,\nТүгөнгөн тоонун урчукка,\nТүшмөк болду эр Чубак\nДүмүрөйгөн тумшукка.\nАндан ары өткөндө\nТак алдында бар экен\nАңырайган капчыгай,\nАкбалтайдын Чубагы\n\fАрманын айтат бир далай.\nАлы калбай Чубак эр\nКыз, күйөө болуп алышып,\nКыйын куушуп калышып,"
  },
  {
    "id": "1306",
    "text": "Арманын айтат бир далай.\nАлы калбай Чубак эр\nКыз, күйөө болуп алышып,\nКыйын куушуп калышып,\nКачып жүрөт эр Чубак,\nКууп жүрөт Каныкей.\nМуну мындай таштайлы,\nКанкор Манас кабылан\nКарыя Бакай, Ажыбай,\nЭстүү Бакай карысы,\nЭрендердин баарысы\nЭригип элде жаталбай,\nАт арытып, жер чалып,\nИт агытып, куш салып,\nЖолборс карап, аң уулап,\nЖолборсуң Манас ичинде\nКабылан кармап тирилей.\nКан Чубак кирген түшүнө,\nУктап жаткан кезинде.\nМанас да арслан, ал да арслан -\nБаш кошушуп бир түнү,\nЭриксе элик атышып,\nБир түнү бирге жатышкан.\nДүнүйөнү четтеген,\nАдам көрүп, журт баргыс,\nЖердин баарын өрттөгөн.\nМанас да арслан, ал да арслан -\nЖолукканды койбогон,\nТөгөрөктүн төрт бурчун,\nМедийендин беш бурчун\nБеш айлана жойлогон.\nКаяша айтып аларга\nКатылган жандар болбогон.\nУйкудан Манас ойгонуп,\nБээ баштаган беш тогуз\nБелеске кырып той кылып,\nБилимдүү Бакай карысын,\nЧакырган экен түшүнө\nБилгичтердин баарысын."
  },
  {
    "id": "1307",
    "text": "Белеске кырып той кылып,\nБилимдүү Бакай карысын,\nЧакырган экен түшүнө\nБилгичтердин баарысын.\n«Журтум,\nКызыкка кыйын батыпмын,\nЭки бирдей жан болуп,\n\fЖерди чалып жатыпмын,\nБул эмине болучу,\nБул түшүмдү жоручу?!\nКаркайган кара тоо чыкты,\nТоону бузуп жол кылдым,\nБул эмине болучу,\nБул түшүмдү жоручу?!\nКабылан-шер мен болуп,\nАркамдан арслан ээрчитип,\nАаламды чалыпмын,\nКаттап адам барбаган,\nКаттаган адам калбаган,\nКалың кара токойду\nТакыр өрттөп жок кылдым,\nБул эмине болучу,\nБул түшүмдү жоручу?\nКутпа жаккы бетимден\nТүшүмдө тийген күн көрдүм,\nАл дагы күн, мен да күн,\nАй-талаага конуштук,\nКол кармашып көрүшпөй,\nТөрө тогоол болуштук.\nБул эмине болучу,\nБул түшүмдү жоручу?!»\nКечээ, Кара-Буура, Чаткалда\nКайкалап огой жатканда,\nКанкоруң айткан сөзү экен.\nБайдын уулу Бакай кан\nБал менен оозун чайкаган,\nАлты айчылык азапты\nАзыр айтып берүүчү\nОлуя чалыш жан экен,\nТүш жоруду жаркылдап,\nАбаң Бакай ошондо"
  },
  {
    "id": "1308",
    "text": "Алты айчылык азапты\nАзыр айтып берүүчү\nОлуя чалыш жан экен,\nТүш жоруду жаркылдап,\nАбаң Бакай ошондо\nАйтып турду баркылдап:\n«Түш касиет - керемет,\nТүз айтып жоруп берейин,\nАчылган экен багыңыз,\nКуттуу болсун тагыңыз!\nАч арслан келгени -\nАлданын анык бергени.\nКабарыңда бар бекен,\n\fКең Алайда туулган,\nОн экиге келгенде\nКашкарга салган чуулган,\nАкбалтайдын арсланы\nЧубак келе турганы!\nАч кыйкырык, күү сүрөөн,\nАрслан эрдин жөкөрү,\nЧунак келе турганы!\nЧубак тийсе колуңа\nБармактуу адам батабы?\nТырмактуу адам тиеби?\nЧубак тийсе колуңа\nКара тоо бузуп жол салсаң\nЖетип чабат экенсиң\nЖети калаа Ооганды\nЖетигиң Чубак келгенде\nЖеркен кайдан соо калды.\nКара токой четтесең,\nБарса-келбес токойдун\nБары-жогун өрттөсөң,\nБилгич келип, шер келип,\nӨзүңө тете эр келип,\nКан ичмең кармап оолугуп,\nКайыптан кыраан жолугуп,\nКара токой өрттөсөң,\nКаканчынга, Бээжинге\nКагыш кылат экенсиң.\nКара дайра, теңизди"
  },
  {
    "id": "1309",
    "text": "Кара токой өрттөсөң,\nКаканчынга, Бээжинге\nКагыш кылат экенсиң.\nКара дайра, теңизди\nКамчы менен сабасаң,\nСабасаң колуң талбаса,\nТамчы суусу калбаса,\nСулайман тийбес Бээжинден\nӨзүңө тете эр келип,\nСурак алат экенсиң!\nУкурук кайрар жан калбай,\nУлук болот экенсиң!\nАт арытып, жер чалып,\nАй-талаага конгонуң,\nКутпа жактан күн чыгып,\nТөрө тогоол болгонуң.\nКелгендерден кеп уктум,\nОн эки кан чогулуп,\n\fБадышасын Букардын\nКамап барды, - деп уктум.\nЭң кызыкты аларга\nКылып салды, - деп уктум,\nАйбалталап, токмоктоп,\nОн эки кандын эркесин\nКырып салды, - деп уктум!\nӨз дүйнөсүн чачты - дейт,\nАлам деп барып Букарды\nОн эки кан баарысы\nАр тарапка качты - дейт.\nОшо Букар шаарына\nБузук болуп турганда,\nАнжыянды жердеген\nАла чапан Айкожо -\nЧын даанышман олуя,\nБукардагы эшиктен,\nУруш кылып турганда,\nКөргөн экен ошондо\nДарбазанын тешиктен.\nБаланын кийимин кийиптир,\nКалк чуу түшүп, чуулаптыр."
  },
  {
    "id": "1310",
    "text": "Көргөн экен ошондо\nДарбазанын тешиктен.\nБаланын кийимин кийиптир,\nКалк чуу түшүп, чуулаптыр.\nЭр өлтүрүп, журт бузган\nЭр Каныкей бейбакты\nАйкожо эми сынаптыр.\nСыртынан карап олтуруп,\nСынына мыктап толтуруп,\nУргаачынын шери экен,\nОн эки мүчө тең экен,\nЭгерде эркек бул болсо\nОн сегиз миң ааламга\nТутка болчу эме экен.\nЧаткаяк сөөгү куушураак,\nУшу жактан кеми бар.\nАтаганат, бейбактын\nТуубас болор жери бар,\nАндан башка жагында\nКай жеринде кеми бар?\nКасиеттүү жан экен,\nАлты айчылык азапты\nАзыр айтып берүүчү,\nОң ийининде долунун\n\fЖылаңач бала бар экен.\nАйтып туруп иш көрсө\nАлдага иши зар экен,\nАтаганат, долуда\nЧын касиет бар экен!\nКатын эмес Каныкей\nЖолуккан адам уулуна\nТоодой кадыр түн экен.\nКолуңа тийсе, ал бейбак\nБерекенин бири экен.\nКырсык чечип, көөн ачкан\nКымбат жандын өзү - дейт.\nКыл он төрттүн өзүнө\nЧыгып келген кези - дейт,\nБой-келбетин караса,\nКара сурдун сулуусу,"
  },
  {
    "id": "1311",
    "text": "Кыл он төрттүн өзүнө\nЧыгып келген кези - дейт,\nБой-келбетин караса,\nКара сурдун сулуусу,\nБусурмандын нурдуусу.\nОн эки кыздын кенжеси,\nКудайдын сүйгөн мендеси.\nКыялы жакшы, - деп угам,\nКымбат баа кырмызы,\nКитептерде айтылган\nБейиштеги нур кызы.\nБир айыбы бейбактын\nМаңдай сөөгү кайкы - дейт,\nБаатырдын көзү өткөн соң,\nКүн көрөрү тайкы - дейт.\nКежиге чачы чөп - деди,\nАсылдын көзү жумулса\nАл бейбактын көп - деди.\nАлты айчылык азапты\nАзыр айтып берүүчү\nАнык билгич деди эле,\nАйкожо айткан кеп эле.\nАйкөлүм, сенин өзүңө\nЫлайыктуу деди эле!\nАй-талаага конобуз,\nАман болсо султаным,\nАл Каныкей бейбакка\nТөрө тогоол болобуз!\nАдам кандай бээлеп бил,\nАйкөл Манас, тил алсаң\n\fКаныкейди жар кылып,\nОшону менен бирге жүр!\nКаныкей сага тушукса,\nКеткениңди келтирет,\nКеп кылба андай долуну,\nКемтигиңди толтурат.\nКаксаң билет кашыңды,\nКапа кылып Каныкей\nОорутпайт сенин башыңды!\nКан абаң Бакай айтканын"
  },
  {
    "id": "1312",
    "text": "Каксаң билет кашыңды,\nКапа кылып Каныкей\nОорутпайт сенин башыңды!\nКан абаң Бакай айтканын\nКарап Манас, өзүң бил.\nКаныкей алсаң кокустан,\nКаныкей эмес - кадыр түн.\nКаныкей алсаң көк жалым,\nКумардын баары кесилет,\nКырсыктын баары чечилет!\nАл Каныкей бейбагың\nАйныбай угар сөзүңдү,\nАман буйруп, сен алсаң,\nБадыша кылар өзүңдү!\nКаныкейди сен алсаң,\nОк өтпөс түшөр жонуңа,\nАр бир элдин кыйыны\nКыраандар келер колуңа!\nБайдасы болор каныңа,\nКараан болор Каныкей\nАтадан жалгыз жаныңа!\nДушманыңды бир кылар,\nЖолугар болсоң Каныкей,\nТууганыңды миң кылар!\nБул Каныкей капырың,\nЖолугар болсоң акылың.\nОтко салса күл болбойт,\nЖоого түшсө күң болбойт.\nКадырлаш ошол, жар ошол,\nКатын башын эр кылат,\nКара башын туу кылат.\nАлып турган зайыбың,\nШооруктун кызы Акылай -\nШоодураган капырай.\nАйтса тилди албаган\nДардештиги бар экен.\n\fОрой кыял, суук сөз,\nОбу жок жаман жан экен!\nЭрге кароо, эң долу!"
  },
  {
    "id": "1313",
    "text": "Дардештиги бар экен.\n\fОрой кыял, суук сөз,\nОбу жок жаман жан экен!\nЭрге кароо, эң долу!\nЧабылып кеткен долунун\nЧатагы мынча бар экен!\nБаатыр, керилет экен катының,\nКесиреттүү капырың!\nАкылай менен сен жүрсөң,\nАйттым, өзүң билип ал,\nКан экениң чын болсо,\nАйкөлүм Манас, тилимди ал!\nАкылай менен сен жүрсөң\nБир кийим түшпөс жонуңдан,\nСуук сөзүн ийгизсе,\nКыраандар кетер колуңдан!\nЭрге жакын, оозу шок,\nЭч акыл таап бере албайт,\nАкылайдай балаа жок!\nАкылай менен жүрсөңүз,\nАйтканым ушу билсеңиз!\nЭзели ишиң жөнөбөйт,\nЭгерим бала төрөбөйт,\nАкылай менен жүрсөңүз,\nКонокко келбес кишиңиз,\nКелгениң кетип талаалап,\nБузулуп кетер ишиңиз!\nКаныкейди сен алсаң,\nКасиеттүү жан ошол,\nБерекенин көзү ошол,\nАлуучу болсоң Каныкей\nКадыр түндүн өзү ошол!\nБыйыл Манас, тил алсаң,\nКайгуулду мыкты чалалы,\nБыйылкы жыл өткөндө,\nКелерки жыл жеткенде,\nБукардын каны Темиркан:\n«Каныкейди бергин» - деп,\nКуда болуп баралы!"
  },
  {
    "id": "1314",
    "text": "Келерки жыл жеткенде,\nБукардын каны Темиркан:\n«Каныкейди бергин» - деп,\nКуда болуп баралы!\nКулдук уруп мал айдап,\nКудалашып май чайнап,\nСан казына, мал берсек,\nКанчалык түмөн мал берсек,\n\fКутман болот мунуңуз,\nБул сөздү куп угуңуз!\nАйткан тилди албасаң,\nЧыкпай кетет дайныңыз.\nТүк мүдөөңө чыгарбайт,\nАкылай сойку зайыбыңыз!»\nБакай мындай дегенде\nБадыша төрөң тил алып,\nАлбан түрдүү жанды алып,\nАжыбай, Бакай канды алып,\nАт арыта жер чалып,\nИт агыта куш салып,\nАшпай-шашпай көк жалдар,\nАт бороюн сыдырып,\nАй-ааламдын баарысын\nСалбырындап кыдырып,\nЭриксе элик атышып,\nЭрикпесе талаага,\nЭркин ойноп жатышып,\nКулан карап, аң издеп,\nЖээк-Мойнок ылдый сыдырып,\nСамаркандын бери жагы\nАйдай талаанын бою менен кыдырып,\nАйдай сары талаага\nЧалгын кылып барганда\nТөрө Манас каны бар,\nАжыбай, Бакай дагы бар,\nБилбегенди билгизген\nБилимдүү Бакай абыдан.\nОшо Бакай абакең\nЭэр белдей белеске\nСалып чыгып барды эле,"
  },
  {
    "id": "1315",
    "text": "Билимдүү Бакай абыдан.\nОшо Бакай абакең\nЭэр белдей белеске\nСалып чыгып барды эле,\nТулпар оозун бурду эле,\nТуйгун Бакай абакең\nТуураны карап турду эле.\nБепбелгилүү карыя,\nБерен Манас жан досту\nБерен Бакай олуя.\nДөбөгө чыгып бакырып,\nАжыбай менен Манасты:\n«Бери кел!» - деп чакырып,\nБаатырлар баары жарышты,\n\fАйта-буйта дегиче,\nАчып көздү-жумгуча,\nЭр Бакайдын жанына\nБаары жетип барышты.\n«О, ботом, алты шердин кенжеси,\nШерим мында турасың,\nАргын кан уулу Ажыбай,\nЭрим мында турасың.\nБотом, Таласка салган тамың жок,\nТалтайып жатар чагың жок!\nКең-Колго сайган багың жок,\nКерилип жатар чагың жок!\nБүтүн кундуз терисин\nЖара тилип алышып,\nБагалакка салышып,\nЧатыраш ойноп, даң салган\nТаластагы чагың жок.\nМен көргөндү көрдүңбү?\nМен билгенди билдиңби?\nМен көргөндү көрбөсөң,\nКаалап жүргөн адамың,\nАй-талаадан табылар,\nЖортсоң жолуң болот го.\nЖолборсуң колго тиет бейм,\nКудай өзү берет бейм!"
  },
  {
    "id": "1316",
    "text": "Ай-талаадан табылар,\nЖортсоң жолуң болот го.\nЖолборсуң колго тиет бейм,\nКудай өзү берет бейм!\nКан Балтайдын Чубагы,\nАкбалтайдын чунагы\nӨзүңө теңгээл эр эле,\nБаатыр Чубак келет бейм!\nТетиги көз жетпеген мунарык,\nМунарыктын бери жагы\nАйдай сары талаада\nОргуп-оргуп чаң чыгат,\nОргуган чаңды карасам,\nАстындагы мингени\nАртык тулпар мал экен,\nҮстүндөгү адамы\nЗордугу тоонун теңиндей,\nБилеги жоон таш жүрөк,\nАлы калбай тамтаңдап,\nШашып калган кези экен.\nАлапайын таба албай\n\fКачып калган кези экен.\nАнын ары жагынан\nЖер айрылып закымдайт,\nЖетүүчүдөй бир караан\nАрт жагынан жакындайт.\nКачып алган аңтаңдап,\nКан Чубактын өзү бейм,\nАркасынан кууганы\nКаракан кызы Каныкей\nЭр мүчөлүү, эпсиз күң,\nАнтаңдатып Чубакты\nКууп алган кези бейм!\nУламадан уладым,\nБилгичтерден сурадым,\nАкбалтайдын Чубагы\nКең Алайда туулган.\nЖаш он экиге келгенде,\nКапталган жердин баарына\nСалган экен чуулган."
  },
  {
    "id": "1317",
    "text": "Кең Алайда туулган.\nЖаш он экиге келгенде,\nКапталган жердин баарына\nСалган экен чуулган.\nКоконго кордук салды - дейт,\nМаргалаңды майдандап,\nКапкалуу Букар шаарына\nКагыш кыла барды - дейт,\nКаракан кызы Каныкей\nЭрдиги башка эпсиз - дейт.\nАкбалтай уулу эр Чубак\nЭпсиз жаман шашкан го,\nКалың Букар жабылып,\nКаныкей чыгып сайышып,\nЭми кармап алаарда\nЭси чыгып качкан го!\nКуу изине чөп салып,\nКубара кууп алган го,\nСары изине чөп салып,\nСаргара кууп алган го!»\nАрслан Бакай олуя\nАндай-мындай дегиче,\nАчып көздү-жумгуча,\nКөгала талаа Таш-Мойнок\nАшып чыгып келатат.\nКоё берип этекти,\nКөгалага камчы уруп,\n\fОлбуй-солбуй камчы уруп,\nОң-тетири теминип,\nКачып чыгып келатат.\nАстындагы Көгала\nЖейренче ыргып түйүлүп,\nЖетиктиги билинип,\nАркардай ыргып түйүлүп,\nАртыктыгы билинип,\nМойнун жерге салыптыр,\nЭр Чубактын Көгала\nБолбой арыш алыптыр.\nТаманы жерде тарсылдап,\nКара болот ооздук\nКөмөкөйдө карсылдап,"
  },
  {
    "id": "1318",
    "text": "Болбой арыш алыптыр.\nТаманы жерде тарсылдап,\nКара болот ооздук\nКөмөкөйдө карсылдап,\nАлган экен Көгала.\nБасып өткөн таштары\nКөмүрдөй кыйрап быркырап,\nКалган экен Көгала.\nКамбыл Бакай ошондо,\nКөгаланы көргөндө:\n«Желгенине жел жетпей,\nЖеткирбей кетер бекен, - деп,\nБасканына мал жетпей,\nБалакеттүү Көгала\nЖүрүп кетер бекен, - деп,\nАкбалтайдын Чубагы\nЖерине кирип кетер бекен», - деп,\nТөрө Бакай ошондо\nКөк тулпар санга бир салып,\nОңурайган белести\nКөк тулпар менен ошондо\nОйрон Бакай ошондо\nОн айланып алды эле.\nБакай кандын Көк тулпар\nКара жерди ирмесе,\nАркардай туяк илинип,\nАртык кыйын жаныбар\nТулпарлыгы билинип,\nАраандай оозу ачылып,\nКан аралаш ак көбүк\nОмуроодо чачылып,\nОшондо Бакай абакең\n\fОмбул-домбул түйүлтүп,\nОмуроо бою күрөөкө\nАркасында шүйүлтүп.\nАнтаңдап качкан Чубакка,\nАйласы кеткен чунакка,\nАрслан Бакай абакең\nЖебеден мурун жетти эле,\nЖеткен жерде Чубакты\nЖетип кармап өттү эле:"
  },
  {
    "id": "1319",
    "text": "Арслан Бакай абакең\nЖебеден мурун жетти эле,\nЖеткен жерде Чубакты\nЖетип кармап өттү эле:\n«О, ботом, кең Алайда туулган,\nКулак угуп, көз көргөн,\nЖерге салган чуулган,\nУрунарга тоо таппай,\nУруша турган жоо таппай,\nКагышка кирсе камсыкпас\nКайран Чубак, аманбы?\nТоюна токсон сойдурган,\nАтын Чубак койдурган\nАрслан Чубак, эсенби?\nАаламдын баарысын\nБаскан Чубак, эсенби?\nКашкарды камап алты алып,\nКоконго кордук чын салган,\nАлтымыштын артыгы,\nКырк кыраандын кыйыны,\nБаары дөөнүн балбаны\nБаатыр Чубак, эсенби?\nУрунарга тоо таппай,\nБурарды камап барыпсыз.\nУрушарга жоо таппай,\nАйласы кетип талаада\nШашкан Чубак, эсенби?\nТемиркандын кызынан\nКачкан Чубак, эсенби?\nТүбү-жайың кеп сурап,\nБилгичтерден уккамын,\nАт арытып, жер чалып,\nИт агытып, куш салып,\nАтайы карап чыккамын.\nАйтканым ушул көнүңүз,\nАтадан жалгыз туулган,\nКара калмак, манжууга\n\fКатуу салган чуулган,\nАйкөл Манас төрөгө\nКараан болуп бериңиз."
  },
  {
    "id": "1320",
    "text": "Кара калмак, манжууга\n\fКатуу салган чуулган,\nАйкөл Манас төрөгө\nКараан болуп бериңиз.\nОрдо күтүп кан болуп,\nОрунтуктуу жан болуп,\nБарып конгун Таласка,\nКараан-бута болуп бер\nЖакыптын жалгыз уулу Манаска.\nКапталбаган бел калбайт,\nКаралбаган эл калбайт.\nТелегейи теңиңе\nЖолдош бол, Манас шериңе!\nАйкожодон кеп угуп,\nАкбалтайдын Чубагы\nАрслан чыкты, - деп угуп,\nАлда Таала жараткан\nАрман жок - дейм го өзүмө,\nКан Балтайдын Чубагы\nАрслан тууган эреним,\nКөрүндүң го көзүмө!\nМенин жайым сурасаң -\nОлуят чалдын өзүмүн,\nКан Манастын сырдашы\nКабылан Бакай көзүмүн,\nКабарыңда бар бекен\nКанзааданын өзүмүн.\nЖолдош болсоң жер мына,\nЖолуксаң Манас шер мына,\nБилимиң билип берүүчү\nБилимдүү Бакай мен мына,\nЖетимиш уруу тил билген\nЖетигиң Ажың да мына,\nКүндүзү кымыз, түнү кыз,\nКонсоңуз кыргыз журт мына!\nАкбалтайдын Чубакка\nТүшүндө көрүп, чоң кумар\nЖолуксаң Манас шер мына!\nКүрдөңдү таап берүүчү"
  },
  {
    "id": "1321",
    "text": "Акбалтайдын Чубакка\nТүшүндө көрүп, чоң кумар\nЖолуксаң Манас шер мына!\nКүрдөңдү таап берүүчү\nКүлкүлүү Бакай мен мына!\nАрсланымсың, шеримсиң,\nАт арытып, жер чалып,\nАтайы тозгон эримсиң».\n\fАйтып оозун жыйганы,\nБыяк жагын караса -\nЧоң Кула менен барбайып,\nКөрсө көңүл бөлүнүп,\nКөк жалдык түрү көрүнүп,\nБир жагынан Манастын\nӨзү чыкты көрүнүп,\nМайлаган буудай жүздөнүп,\nКүүгүм туман көздөнүп,\nЗордугу тоонун теңиндей,\nКим көрүнсө жегидей,\nЖалаяк ооз, жар кабак,\nБаатырдыгы башкача,\nБалбандыгы бир канча,\nМанасты көрө салганда\nТизеси жерге бүгүлүп,\nКөгаланын үстүнөн\nУчуп түштү жүгүрүп,\nКөк жал Чубак ошондо\nКөгала оозун бурду эми,\nКөк жал эрдин алдына\nСалам айтып турду эми.\nАрмандын баары арылды,\nАрага жүрүп эр Бакай\nАрслан Манас шериңе\nАкбалтайдын Чубагы\nАй-талаадан табылды.\nБээ баштаган беш тогуз\nБаабединге чалышып,\nАк буудай унун чайнашып,\nКелеме шарып кармашып,\nМанас менен эр Чубак"
  },
  {
    "id": "1322",
    "text": "Баабединге чалышып,\nАк буудай унун чайнашып,\nКелеме шарып кармашып,\nМанас менен эр Чубак\nДос болушуп калышып,\nАк бөкөндүн кылындай,\nСуурулушуп турушту,\nАк буудайдын унундай,\nЖуурулушуп турушту.\nТөбөдөн төрт уруу жылдыз козголуп,\nТөрөсү менен чоросу\nТалаага түшүп дос болуп.\nЧалгынды бирге чалууга,\nЧампаңдан жылкы алууга,\n\fЖазайыл тийсе көрүүгө,\nАжал жетсе өлүүгө,\nОболун иштин санашып,\nАсмандан түшкөн алты курч,\nМанас алган Зулпукор,\nЗулпукор мизин жалашып,\nАндай дешип кеп кылып,\nУбаданы бек кылып,\nАзапты бирге көрүүгө,\nАжал жетсе өлүүгө,\nШарт-убада кылышып,\nДегенине көндү - дейт,\nКырк чоронун бирдигин\nЧубак канга берди - дейт.\n«Балам, Чубак, кабылан\nКапталыңда каңгай бар,\nКармашар жооң далай бар,\nЧалгынды чалсаң өзүң чал,\nКырк чоронун милдетин\nЭми Чубак өзүң ал!\nЧалгынды каалап чала көр,\nКырк жерден келген кыраандын\nУбалы-сообу болобу,\nМилдетин өзүң ала көр.\nКамынып көзүн кыскан бар,"
  },
  {
    "id": "1323",
    "text": "Кырк жерден келген кыраандын\nУбалы-сообу болобу,\nМилдетин өзүң ала көр.\nКамынып көзүн кыскан бар,\nКапталдан кысар душман бар.\nКара адырмак тоо да көп,\nКагыш кылар жоо да көп,\nКаратып алар эл да көп,\nКагышка чыгар менде көп.\nКармаша чыккан жоо болсо,\nКыйкырып кыргын салыңыз,\nУбалы-сообу, баарысын\nУшу турган кырк чоро\nМилдетин Чубак алыңыз!\nАкбалтай уулу сен элең,\nЖакыптын уулу мен элем,\nӨгөөмдү коюп, бүлөөмдү ал,\nЭкөөмдү таштап, бирөөмдү ал!\nЖылкыдан каалап малымды ал,\nКөөкөргө куюп канымды ал!\nАйлансам болот Алдага\n\fЭми чыкты убайым,\nАкбалтайдын беренин\nАзыр бердиң колума,\nАйланайын, кудайым!\nТалаадан Чубак табылды,\nТаалайым артык жанмын го!\nЫраазы болуп кудайга,\nАрслан Манас төрөнүн\nЖалгыз башы беш болуп,\nЧубагым кыйын экенин\nЭбак эле билгемин,\nКачан келет Чубак? - деп,\nЖолуңду тозуп жүргөмүн!»\nМанас мындай дегенде\nБерен Чубак турду эми,\nТөрөсүнө чоросу\nЭми кызмат кылды эми."
  },
  {
    "id": "1324",
    "text": "Манас мындай дегенде\nБерен Чубак турду эми,\nТөрөсүнө чоросу\nЭми кызмат кылды эми.\nКанжыгада кара арак,\nКалмакча көөкөр менен бир арак,\nЫргып туруп эр Чубак,\nКан Бакайдын жанынан\nКармап чечип алды эми,\nУйбаш кара жанаяк -\nМелтирете куюшуп,\nАлып келип төрөлөр\nАпкаарыта куюшуп,\nАлып келип ошондо\nКүпүлдөтө сунушуп,\nАрак ичип кызышып,\nАй-талаада арсландар\nЧекеден терин сызышып,\nКабактын баары ачылып,\nКайгынын баары чачылып,\nОшондо Манас барбактап,\nЧоң сүйүнүп дардактап:\n«Канкорум Бакай, Ажыбай,\nКайраным Чубак турганда\nКызыл айза, Зулпукор\nКыйкырып кындан алармын,\nКытай эмес, мен өзүм\nКылымга кыргын салармын!\nЖалгыз жаным миң болду,\n\fЖараткандын бергени,\nЖалынайын кудайга,\nЖан биргем Чубак келгени!\nАлты ай минсем Аккула,\nАрыбай турган бууданым.\nАйлансам болот кудайга,\nАкбалтайдын тууганы,\nАрдыгым жазар тууганым.\nКайраным Чубак турганда,\nКалмакка кыргын салармын,\nКайран башым барында,"
  },
  {
    "id": "1325",
    "text": "Ардыгым жазар тууганым.\nКайраным Чубак турганда,\nКалмакка кыргын салармын,\nКайран башым барында,\nКаканды бузуп алармын!\nТилимди алса бусурман,\nТилге салып багынтам,\nДин билбес кара капырды\nКүчкө салып багынтам!» -\nДеп, ошонтүп, эр Манас,\nЧубактын Чубак экенин\nКыйының Манас билди эми,\nКыл муруту солк этип,\nМыйыгынан күлдү эми.\nЫраазы болуп, эр Чубак\nАзыркы сөздү таштады,\nАрсланы Манас өзүнө\nКөргөн сөздөн баштады.\n«Жашым он экиге келгиче\nМекеде окуп тургамын,\nМен Мекеде турганда\nТүшүмө кирдиң, тууганым!\nЖараткан жалгыз кудайдан\nУшуну сурап тургамын.\nАтам Акбалтай жүзүн көргөндө,\nМекеден кайта келгенде\nКөгала оозун бургамын,\nАтакемдин алдында\nАзганакай тургамын.\nАл журтун, ал нойгуттун,\nЖосуну жанды жоотпойт,\nЖоругу жанды кубантпайт.\nЖе, доолашып алар доосу жок,\nЖаткан экен нойгуттар\nАткылашар жоосу жок,\n\fАйбаны калың, малы топ,\nОшондон башка камы жок,\nЖаткан экен нойгут журт."
  },
  {
    "id": "1326",
    "text": "Аткылашар жоосу жок,\n\fАйбаны калың, малы топ,\nОшондон башка камы жок,\nЖаткан экен нойгут журт.\nАлайы адыр жер экен,\nАлайдагы нойгуттар\nАйбанга чалыш эл экен.\nБел байлаган белим жок,\nМедер кылар өзүңдөй,\nБелиме таңуу эрим жок.\nМен Мекеде турганда,\nКашкардын каны Алабек\nКалбаны катуу салыптыр,\nКан атамдын жылкысын\nТакыр тийип алыптыр.\nКашкарлык чыгып зордуктап,\nАргындан алым салыптыр,\nКалтырбастан аргындын,\nБаарын жыйып алыптыр,\nАсыл атам Акбалтай\nЖаздыкка башын салыптыр,\nТурбай жатып калыптыр.\nАлайдагы көп нойгут\nКарыясы анткенде\nКазанынан аш кетип,\nКапырлардан баш кетип,\nБиринин тилин бири албай,\nБирин бири көрө албай,\nАла каргадай чуркурап,\nАттанып атка миниптир,\nАйылга жакшы болуптур.\nНойгутта ойноп тура албай,\nЫкшай курчап курчандым,\nТолкуп жаткан Кашкарга\nТогуз сапар кол салдым,\nОоганды бузуп он алдым,\nОрчун журтка кол салдым,\nОрдолуу шайык, көк жөкөр,\nОрчун Кокон, Маргалаң,"
  },
  {
    "id": "1327",
    "text": "Ооганды бузуп он алдым,\nОрчун журтка кол салдым,\nОрдолуу шайык, көк жөкөр,\nОрчун Кокон, Маргалаң,\nСамаркан барып үч алдым,\nЖетиктеп белим курчандым,\nЖердин жүзүн бир чалдым,\nОн эки капка чоң Букар,\n\fОшону камап мен бардым.\nКөгала оозун бурганда,\nБукарды камап турганда,\nӨзү бала секелек,\nӨрүмгө чачы жетелек,\nОн төрттөн жашы өтө элек,\nОн эки кыздын кенжеси,\nОйрон болгон Каныкей\nКудайдын сүйгөн мендеси,\nКара сурдун сулуусу,\nБусурмандын нурдуусу,\nБукарда кыздан шер көрдүм,\nБуюрбасын, кабылан,\nКылымга татыр эр көрдүм.\nКең Букардын майданда,\nТулпар оозун бурганда,\nКең Букардын майданда\nЖекеге чыгып турганда,\nЖетип айза сунганда,\nКаныкей турду мен сайдым.\nЗың-зың этип кенебейт,\nСырттан экен Каныкей\nБучкагына теңебейт.\nНур мүчөлүү бала экен,\nАрслан төрө өзүңө\nЫлайыктуу жан экен!\nУзун чачтын ыктуусу,\nУргаачынын мыктуусу,\nКең көйнөктүн тазасы,\nУргаачынын баашасы.\nБул өңдөнгөн жан болбойт,"
  },
  {
    "id": "1328",
    "text": "Ургаачынын мыктуусу,\nКең көйнөктүн тазасы,\nУргаачынын баашасы.\nБул өңдөнгөн жан болбойт,\nКаныкейди албасаң,\nЭгерде ишиң оң болбойт!\nБайбиче кылсаң долуну\nКеби ширин, сөзү бал,\nКейисе чыкпайт мындай жан.\nӨзү айзакерден ыктуу экен,\nЖоонун айласын билген мыктуу экен.\nОрдолуу кыздын каны экен,\nЭгерде эркек уул болсо,\nОйротту бузар жан экен.\nОң жагына карасам\n\fАлты айчылык болорду\nАзыр айтып берүүчү\nЖылаңач бала бар экен.\nКасиеттин бири экен,\nКарасам кадыр түн экен,\nКабары башка, заары күч,\nКанкорум сенин өзүңө\nЫлайыктуу күң экен.\nКаалап алсак Каныкей,\nКазына жыяр мүлк болор,\nКагыш кылып кутулган,\nКан Чубактын сөзү бул!\nКалап алсаң Каныкей!\nКара көздүн өзү бул!\nСөзүмө кулак салыңыз,\nКаракан кызы Каныкей\nКолукту кылып алыңыз!\nКаныкей алсаң баатырым,\nАрбыйт экен дөөлөтүң,\nТүгөнөт экен мээнетиң.\nАчылат экен багыңыз,\nАлтындан болот тагыңыз.\nДүнүйө чачып, мал берип,\nАйтканым ушу билип ал!"
  },
  {
    "id": "1329",
    "text": "Ачылат экен багыңыз,\nАлтындан болот тагыңыз.\nДүнүйө чачып, мал берип,\nАйтканым ушу билип ал!\nАйкөл төрө, тилимди ал!\nЖекеге турдум, ал сайды,\nАйзасы сынды быркырап,\nОпол-тоодой Чубактын\nАйласы кетти чыркырап.\nЭэримден арт кетип,\nҮзөңгүдөн бут кетип,\nЭэрден арт кылтайып,\nКуруп калган Чубактан,\nАкыл кетип, эс тайып,\nЭки өңүрүм далбактап,\nСакта кудай, сакта,- деп,\nКуюшкан кармап күйүнүп,\nИчим-тышым чок кылып,\nКөктөн көк найман жылдыз тутулуп,\nАстымдагы Көгала\nОлбуй-солбуй камчы уруп,\nОң-тетири теминип,\n\fКең Букардын шаарынан\nКөрүнөө качып кутулуп,\nКаарды катуу баштады,\nКөк гүлдүү тон жамынып,\nКөрөр болсом Каныкей\nКөк жолборстой чамынып,\nКаарды катуу баштады,\nАркасында сан колу\nКаптап кете таштады.\nКөк найза тийип соорума,\nКөмө сайып коёрдо\nКөгала калды сообума.\nОлоңдой болгон кайран чач,\nТөбөгө кынап түйгөндө,\nАртымдан кууп сүргөндө,\nАлеңгир жаа, сыр жебе\nАркамдан кууп сүргөндө,"
  },
  {
    "id": "1330",
    "text": "Төбөгө кынап түйгөндө,\nАртымдан кууп сүргөндө,\nАлеңгир жаа, сыр жебе\nАркамдан кууп сүргөндө,\nАстымдан силер чыкпасаң\nЧийбейт беле сызыкты,\nАлайга чейин кубалап,\nКылбайт беле кызыкты,\nЧыгарбайт беле дайнымды,\nТалкалайт эле айылымды.\nАлсаң долу катынды,\nМен Букардан көрдүм го,\nАйбаты кыйын капырды.\nЧубагыңдын башына\nСалды го заман акырды». -\nБилбегенди билгизип,\nБилимдүү Чубак муну айтат.\nЧубак мындай дегенде,\nӨзүң көргөн зор Бакай\nАкырын айтып, бек таштап,\nКаардуу Бакай, камкор эр,\nКанчаны билген үлкөн шер,\nМына, Бакай карыяң\nКарчыгадай камынып,\nКайыптан акыл табылып,\n«Төгөрөктүн төрт бурчун\nТөрө Чубак, эр Манас,\nТөрт айлана чалалы,\nКазаттын малын табалы!\n\fСоңку жылы келгенде,\nСексен арга дилде артып,\nКан Букардын шаарына,\nТемиркандын алдына\nКуда боло баралы,\nЖетик тууган долуга\nБарып сөйкө салалы.\nКара төгүп, мал берип,\nКанчалык дүйнө, ар берип,\nЧатакташпай, чырдашпай,"
  },
  {
    "id": "1331",
    "text": "Барып сөйкө салалы.\nКара төгүп, мал берип,\nКанчалык дүйнө, ар берип,\nЧатакташпай, чырдашпай,\nКаада менен алалык.\nУргаачыдан эң кымбат,\nУз экени дагы чын,\nКасиеттүү, эң артык\nКыз экени дагы чын.\nКара чачып, мал берип,\nТемирканга баралы,\nОомийин! - деп кол жайып,\nКаныкейди алалы», -\nДеп, ошонтүп, зор Бакай,\nБилбегенди билгизип,\nМинтип жолго киргизип,\nЖана жүрдү аттанып,\nАстыга салса ак жолу,\nАйдап жүрсө сан колу,\nАбасы Бакай карыя,\nАдамдан билгич олуя.\nКараңгыдан көз табат,\nКапыядан сөз табат.\nАйкөл Бакай жол жүрүп,\nАт аябай мол жүрүп,\nКүүгүм кирип, күн батты,\nЭлдин баары ным жатты.\nЭрендер жортуп оолугуп,\nМедийен чөлгө жолугуп,\nМедийен чөлү дээр экен:\nЧымчып жээр чөп да жок,\nЧык этим жерде суусу жок.\nАжыбай, Чубак арсландар\nТамашага канып жүр,\nКескелдириги жаркылдап,\nАр жеринде салып жүр.\n\fТаң кашкайып сүргөндө\nЖерге жарык тийгенде,\nКутпа жагын караса\nБелестен чыкты беш киши."
  },
  {
    "id": "1332",
    "text": "Таң кашкайып сүргөндө\nЖерге жарык тийгенде,\nКутпа жагын караса\nБелестен чыкты беш киши.\nБеделине көз салып,\nБерен Бакай караса,\nБелгилүүсү олуя\nШай атамдын өзү экен,\nКараган кара көзү экен.\nБерениме берем, - деп,\nБелгилүү төө - Желмаян\nАлып келген кези экен.\nАл Желмаян жарыктык\nАсыйы кыркка толуптур,\nАлда Таала Манаска\nБурак кылып коюптур.\nИш белгисин аныктап,\nОңдогону жүрүптүр.\nШай атам Манас баатырды\nКолдогону жүрүптүр.\nМанастын көк жал экенин\nАл Шай атам билиптир.\nЖалпак өркөч кара нар\nАл Манастын өзүнө\nТартуу кылып келиптир.\nШай атаны көргөндө\nАттан түштү ошондо\nАжыбай, Бакай карысы\nКол куушуруп турду эми,\nМанас, Чубак баарысы.\nСандыргалуу Шай ата\nКолун сунуп барбайып,\nКабылан тууган канкордун\nКолун кармап дардайып:\n«Оо, балам, алты шердин кенжеси,\nАлданын сүйгөн мендеси,\nКаарың келип какайсаң,\nКан агызып жиберген\nКабылан шердин өзүсүң.\nТуулбастан жети жыл,\nМурун сени билгемин."
  },
  {
    "id": "1333",
    "text": "Кан агызып жиберген\nКабылан шердин өзүсүң.\nТуулбастан жети жыл,\nМурун сени билгемин.\nЖетип көзүн көрсөм,- деп,\n\fКудайдан сурап жүргөмүн!\nКеле, балам, колуңду,\nКудайым ачсын жолуңду!\nАжалдан кайра кайтпагын,\nӨлүмдөн кайта тартпагын!\nБек кысталган чуу келсе,\nБейпайлашкан дуу келсе,\nАтышты арбын салармын,\nАйгайлаган душмандан\nӨзүм колдоп алармын!\nКабылан Манас, канкор шер,\nЖаратылдың жалгыз сен,\nКолуң кармап, ак жүзүң\nКөрөйүн, - деп жүргөмүн,\nАманатың Желмаян\nБерейин, - деп жүргөмүн.\nУшу турган Желмаян\nЖалпак өркөч кара нар -\nКасиети бир далай,\nКайыбынан кабылар,\nСен өңдөнгөн арслан,\nСүйгөн кулга табылар!\nУшу жалпак өркөч кара нар,\nБелгилүү күлүк Желмаян,\nЖелгенине жел жетпейт,\nБасканына мал жетпейт.\nБулуттай учуп сыдырат,\nТөгөрөктүн төрт бурчун\nТөрт күн койбой кыдырат.\nКуржунга салып кум арткын,\nЭрикпейт да, терикпейт,\nБилсең мыкты чамасы\nЖелмаян жайы ушундай -\nЖелкайыптын баласы."
  },
  {
    "id": "1334",
    "text": "Эрикпейт да, терикпейт,\nБилсең мыкты чамасы\nЖелмаян жайы ушундай -\nЖелкайыптын баласы.\nАйбандардан канаттуу\nҮстүнө болот ок артсаң,\nЖеңил дебей, оор дебей,\nКөтөрө билген адаты,\nСизге ылайык Желмаян,\nАйры өркөч төөнүн күлүгү,\nАрап менен атыштым,\nАшып кетти, кулунум,\n\fЖелмаяндын күлүгү.\nБашында алтын окто бара,\nӨнөрү мынча чунайып,\nӨткөрө шерим, өзүңө\nБул Желмаян ылайык!\nОк жүктөсөң бир далай,\nАманат жандын эрмеги.\nКөзүңдү бизге салыңыз,\nШайы атам белек берди - деп,\nЖелмаянды алыңыз!\nКүлүктүгү, жүрдөгү\nКүлдү журтка мураапы.\nУшу турган Желмаян\nТөгөрөктүн төрт бурчу,\nМедийендин беш бурчу,\nБаарына бул сынаакы.\nӨркөчү тукул, мойну жоон,\nБул Желмаян жарыктык,\nКөлүктүгү дагы бар,\nКаканчын менен кармашсаң,\nКаптап болот ок артсаң,\nТулпар менен тең жүрөт,\nКүлүктүгү дагы бар,\nАйт-кайтка болжоп ат берсең,\nТөгөрөктүн төрт бурчу\nТөрт айланта кат берсең,\nАзыр барып берүүчү\nКүлүктүгү дагы бар."
  },
  {
    "id": "1335",
    "text": "Төгөрөктүн төрт бурчу\nТөрт айланта кат берсең,\nАзыр барып берүүчү\nКүлүктүгү дагы бар.\nАры күлүк, ары лөк\nАрсланым, сени билгемин,\nАрслан Манас, көк жалым,\nМураа кылып алсын - деп,\nКудайдан сурап жүргөмүн.\n«Чү!» - дегенде Желмаян\nАйбанча мойнун бурбаган,\nОлбуй-солбуй камчы уруп,\nОң-тетири теминсе\nБакырып төөчө турбаган.\nКайың, тал башын чайнаган,\nКарарып көзү жайнаган,\nКадырлуу күлүк Желмаян,\nКалың дүмөк доо чыкса,\n\fАтышы арбын жоо чыкса,\nКерек болот Желмаян.\nТүнөрүп жаткан Чоң-Бээжин\nТүз кирип айза сунсаңыз,\nКара тажаал Бээжинге\nКармалашып турсаңыз,\nКарааны тиет Желмаян.\nКара желек айза алса,\nКакандын сыртын айланса,\nБайдасы тиет Желмаян.\nКырк күнчүлүк чөл болсо,\nИт кыяндуу бел болсо,\nЧаалыгып суусап койбогон,\nКүн чыгышка чуркатсаң\nБашы үзүлүп кетпесе,\nЖолдо тынып койбогон,\nБашын коё бергенде\nБу Желмаян жарыктык\nБулуттай учуп ойногон.\nАйлап, жылдап жол жүрсө,\nАйбанча тынып койбогон."
  },
  {
    "id": "1336",
    "text": "Бу Желмаян жарыктык\nБулуттай учуп ойногон.\nАйлап, жылдап жол жүрсө,\nАйбанча тынып койбогон.\nКүлүктүгү күчтүүрөөк,\nКүндө тыным койбогон.\nКүлүктүгү мамындай,\nБул Желмаян жаныбар\nКайыбынан кабылды,\nКызыр чалган көк жалым,\nТаалайыңа табылды!\nЖелмаян жайын айтайын:\nМедийендин белинен\nБереним Манас, сен үчүн\nАң уулап барган жеримден,\nКакыраган чөлдөрдө,\nОшо чөлдө ээн өскөн,\nӨзү кайып элдерден,\nТакалашып барышып,\nДалай күн тынбай салышып,\nАлдага далай зар ыйлап,\nАлып келдим өзүңө.\nАйкөл Манас, береним,\nБир өзүңө арнап,\nБереним, бээлеп билгемин,\n\fЖүз көрүшсөм көк жалга\nБеремин, - деп жүргөмүн.\nАлбай койсоң жаман ат,\nАрслан тууган кабылан,\nКаалап бердим аманат.\nАйбан төөнүн каны экен,\nАлты шердин кенжеси,\nАйкөлүм, сенин өзүңө\nЫлайыктуу мал экен.\nКумга көлбөп, чөлдө өскөн,\nМураа болот Желмаян.\nКазатка минсең камсыкпайт.\nКагыш кылар жерде өскөн,\nКайрыдин менен кагышсаң,\nДушман менен чабышсаң,"
  },
  {
    "id": "1337",
    "text": "Казатка минсең камсыкпайт.\nКагыш кылар жерде өскөн,\nКайрыдин менен кагышсаң,\nДушман менен чабышсаң,\nБуттап болот ок артсан,\nКүлазыкты чоң артсаң,\nМоюнун булгап койбогон,\nКалың мүшкүл иш түшсө,\nАйтайын десе тили жок,\nАйбандан эстүү Желмаян.\n«Чу!» дегенде жаныбар,\nУчуп кетчү эмедей,\nКуюндай өнөр баштаган.\nАрбаң-тарбаң бут чойсо,\nАалам жолдун баарысын\nКөз ачкыча таштаган.\nБул жаныбар Желмаян\nАры балбан, ары лөк,\nУшу турган кара нар,\nБайдасы Манас сага көп.\nБереним, сенин шердигиң\nБээлеп, каалап билгемин,\nКолум менен Желмаян\nАманат кылып айкөлгө\nБерейин - деп жүргөмүн.\nТескери ишиң оңдодум,\nЖелмаян берип колуңа,\nЖетигим, сени колдодум.\nАдам айтып, көздө жок,\nШай атаңдын өзүмүн,\nКолдой турган бириңдин\n\fКараган кара көзүмүн!\nАр кыраан жыйдың керекке!\nЖалпак өркөч кара нар\nКан Манастын Желмаян,\nКолум менен тапшырып,\nБүгүн бердим белекке!\nАйбандан мураа Желмаян,\nМураа кылып алыңыз,"
  },
  {
    "id": "1338",
    "text": "Колум менен тапшырып,\nБүгүн бердим белекке!\nАйбандан мураа Желмаян,\nМураа кылып алыңыз,\nБеттешкендин баарына\nӨлүмдөн коркуп турбастан,\nАйкырып согуш салыңыз.\nЖелмаян алсаң колуңа,\nТүйүндүн баары чечилет,\nКызыр чалган көк жалым,\nКырсыктын баары кесилет.\nТуубастан мурун жети жыл -\nБээлегемин диниңди,\nКөрөйүн, - деп мен жүрдүм,\nКөк жалым Манас түрүңдү!\nТаалайың артык жаралып,\nШер экениң чын экен,\nАлты шердин акыры,\nЭр экениң чын экен!\nКанкор, сенин эрдигиң\nКаалап эчак билгемин,\nКолунан кармап өзүңдү\nКол берип колдоп жүрсөм, - деп,\nУшуну сурап жүргөмүн.\nАңкоодурсуң, шердирсиң,\nАла көөдөн эрдирсиң,\nАрбагың артык жаралган,\nАябаган шердирсиң.\nАйбалта чаап, айза уруп,\nАйгайлашып урушсаң,\nКаарданып, душманга\nБет алышып турушсаң,\nЖаман жолго жолотпой,\nӨзүм жолго салармын,\nКаарданып бакырсаң:\n«Шай ата!» - деп чакырсаң,\nАсмандай боз ат мен минип,\nАч айкырык салармын,\n\fАманат жанга күч келсе,"
  },
  {
    "id": "1339",
    "text": "«Шай ата!» - деп чакырсаң,\nАсмандай боз ат мен минип,\nАч айкырык салармын,\n\fАманат жанга күч келсе,\nАрсланым, сенин өзүңө\nЖолдош болуп калармын.\nКапырга казат сала жүр,\nОюңа мени ала жүр!\nКыстоо түшсө башыңа\nСүрөөңдү өзүм салармын,\nБүлүктүү катуу чуу болсо,\nЖолдош болуп калармын!» -\nДеп, ошонтүп, Шай ата\nКайыпбоз оозун бурду эми,\nАжыбай, Бакай, Чубакка,\nАйкөл Манас төртөөнө\nКайра-кайра Шай ата\nКол алышып турду эми.\nКол алышкан беш кожо\nШай атанын өзү экен,\nКараса көзгө илинбейт,\nКай кеткени билинбейт,\nКөздөн кайым болду эми.\nАйкөл Манас төрөнүн\nЖелмаяны табылып,\nАбийири мындан жабылып,\nИчке жолду төтөлөп,\nАжыбай, Бакай жетелеп,\nШай атам келип, кол берип,\nТалаадан кызыр чалды эми,\nМуну менен эр Манас\n«Шер» атагын алды эми!\nТүнөп өткөн жерине\nБүрлүү чынар тал бүттү,\nКабылан Манас канкордун\nТүбүнөн кудай жар бүттү.\nКонуп кеткен жерине\nКароолоп чынар орноду,\nКызыр чалган кыраанды"
  },
  {
    "id": "1340",
    "text": "Түбүнөн кудай жар бүттү.\nКонуп кеткен жерине\nКароолоп чынар орноду,\nКызыр чалган кыраанды\nКожой кызыр колдоду.\nТүп атасы түгөл кан,\nТүбүнөн Кызыр даарыган,\nБашкы атасы баары кан,\nБашынан Кызыр даарыган.\nКаарданып катылса,\n\fДушман чыдап турбаган,\nТуйгун шердин өзү ошол,\nКатылган аман кетпеген,\nКабыландын көзү ошол.\nЖелмаян, Чубак табылып,\nЖети олуя кол берип,\nАрслан Манас ошондо\nДаарып калган чени ошол.\nАкыл айран бөлүнүп,\nАйкөл төрө ошондо\nАла-Тоодой көрүнүп,\nБир караса - миң киши,\nБир караса - бир киши,\nТаалайы артык көк жалдын\nДалайга салар сыры бар.\nБерен Манас барында\nБеттеп менде келеби?\nБет алып душман жеңеби?\nКалк азарын салабы?\nКагышкан аман калабы?\nТилин алган мендени\nТили менен багынтты,\nТил албаган макоону\nЖинге салып багынтты.\nЖылгындуу Кең-Кол, кең Талас,\nҮч-Кошойду жайлады,\nАчуусуна тийгенди\nАзууга салып чайнады.\nКолу жеткен жеринде\nКожосан чалган төрөнү"
  },
  {
    "id": "1341",
    "text": "Ачуусуна тийгенди\nАзууга салып чайнады.\nКолу жеткен жеринде\nКожосан чалган төрөнү\nСурабай менде калбады.\nЭэрчиткени эр Бакай,\nЭсил Манас төрөнүн\nНе кылыгын айтасың,\nЖол баштаган зор Бакай,\nАргын кандын Ажыбай,\nАкбалтайдын Чубагы\nСалбырын издеп, аң карап,\nАркар уулап, кулан кууп,\nАң кароодон эринбейт.\nАйдай сары талаада\nАлтыдан болгон куланды\n\fАтып алып бүктөтүп,\nЖелмаянга жүктөтүп,\nМедийен чөлүн басты эле,\nКайып-Мазар, Кара-Кыр,\nКайыпчынын мазарын\nЖаңыдан Манас ашты эле.\nЖаңгактуунун керүүдөн,\nЖана Манас баш болуп,\nБаатыр Бакай ошондо\nДаарат алган жеринен,\nКолду сууга салышып,\nКол дааратын алышып,\nБутту сууга салышьш,\nБут дааратты алышып,\nАйкөл Бакай ошондо,\nАңгырап азан салышып,\nАмаз окуп турганда,\nЖаңы бата кылганда,\nКум-Булактын белинен,\nДаарат алган жеринен\nКайыбынан кабылды,\nКол башындай сур күчүк\nКөзү ачылбас чагында,\nЖаңыдан тууган табында\nМанас канга табылды."
  },
  {
    "id": "1342",
    "text": "Кол башындай сур күчүк\nКөзү ачылбас чагында,\nЖаңыдан тууган табында\nМанас канга табылды.\nКызыр чалган Манаска\nКыраандын баары кабылып,\nБаабедин чалган Манаска,\nКечээ, Кара-Буура, Чаткалда,\nКайкалап кыргыз жатканда,\nАңга чыгып оолугуп,\nКызыр чалган кыраанга\nКымбаттын баары жолугуп,\nБактысы башка ачылып,\nБагы ашык кыраанга\nКудайдын береке нуру чачылып,\nШай ата берген Желмаян,\nКөк жал Манас өзүнө\nЖүк артууга мураапы,\nКаймана келген Чубагы,\nАстыга салса ак жолу,\nАйдап жүрсө сан колу.\n\fКол башындай сур күчүк -\nТаап алган мураапы.\nАюудан кайра тартпаган,\nЖолборстон кайра качпаган,\nАрслан Манас көк жалың\nКумайык таап бакырып,\nАбакеси Бакайды:\n«Бачым кел!» - деп чакырып,\nШашып Бакай барганда,\nКөз ачалек сур күчүк\nТурган экен Манастын\nОң жак алаканында.\nКумайыкты көргөндө:\n«Баабедин!» - деп бакырып,\nБакай абаң ошондо\nАжыбайды чакырып,\nАнда Ажыбай муну айтат:\n«Арслан Манас, көк жалым,"
  },
  {
    "id": "1343",
    "text": "Бакай абаң ошондо\nАжыбайды чакырып,\nАнда Ажыбай муну айтат:\n«Арслан Манас, көк жалым,\nКутмаарек болсун күчүгүң!\nКызыр чалган кырааным,\nКыйланын баары кабылды,\nЧын Кумайык табылды.\nЧын Кумайык өзү экен.\nКөк жору тууп таштаган,\nКымбаттуу кыраан башыңа\nАлда Таала кудайың\nКуп келтирген кези экен.\nУшу турган Кумайык\nАдам колу өткөндө\nАйып болот дечү эле.\nЭркек бакса ушуну\nАлты күнгө толгондо\nКайып болот дечү эле.\nКоштоп жүргөн ак боз бээ\nКокуй, Чубак, бери тарт!\nАк боз бээни соёлу,\nЭтине биздер тоёлу,\nАлакан жайып баарыбыз,\nБата кылып коёлу,\nАтын чын Кумайык коёлу!»\nМуну укканда Манас кан\nАбакеси Бакайга\n\fКумайыкты берди эми,\nЖети жылы туу калган,\nЖеткилең семиз ак боз бээ,\nКанкор Манас кабылан\nКулагы менен көкүлүн,\nКошо кармап алды эми,\nАсмандан түшкөн Бозкисе,\nМоюнуна салынып,\nАлтымыш тай, жүз тайга\nСатып алган Актинте\nКынынан сууруп алды эми,\nБылкылдатпай зор бээни\nМыктылыгын мындан бил,"
  },
  {
    "id": "1344",
    "text": "Сатып алган Актинте\nКынынан сууруп алды эми,\nБылкылдатпай зор бээни\nМыктылыгын мындан бил,\nКыбыланы каратып,\nБашын кесип алды эми.\nИчин Чубак жарганы,\nКарыш казы бар экен,\nАйкөл барып, эр Бакай\nАлып барып Кумайык\nТумшугун майга малганы.\nКир көйнөккө ороду,\nЧын Кумайык экен,- деп,\n«Кумайык» атка жороду.\nАк боз бээни бат сойду,\nАйкөл Бакай ошондо:\n«Кумайык»,- деп, ат койду.\nКарчыгадай камынып,\nКаардуу Бакай абаңа,\nКайыптан акыл табылып,\nАкырын айтып, бек таштап,\nАбаң Бакай сөз баштап,\nКөк жал Манас кабылан.\nСур күчүк эмес, кадыр түн\nУшу сөзүм угуп бил,\nЧын жүзүнө чөп чыккан\nЖерде мындай табылбайт.\nКулак угуп, көз көргөн,\nЭлде мындай табылбайт?\nАй-талаада сур күчүк\nКулак угуп, көз көргөн,\nТүк адамга кабылбайт.\nКумайык эмес, кадыр түн -\n\fКурбум Манас, муну бил!\nЖүнү айбан дебесең,\nАдамдан артык ит ошол,\nАлда Таала жасаган\nМаңдайыңа Манасың,\nЖазып койгон мүлк ошол!\nБул Кумайык чоңойсо,"
  },
  {
    "id": "1345",
    "text": "Алда Таала жасаган\nМаңдайыңа Манасың,\nЖазып койгон мүлк ошол!\nБул Кумайык чоңойсо,\nЖолдош болор өзүңө,\nӨлгүчө канбайт кумары,\nБир көрүнөр көзүңө.\nАюуга салып: «Айт!» - десең,\nАгытса жанды күлдүрөр,\nТиштегенин Кумайык\nТим эле бөөдө бүлдүрөр.\nЖолуккан ырыс Кумайык\nЖолборстон кайра тартабы!\nБул Кумайык чоңойсо,\nАр демеден кайтабы!\nАрсландыгы абыдан,\nБул Кумайык жаныбар -\nӨз билгенин кылбайбы,\nҮйүрү менен бөрүнү\nКөз алдыңда кырбайбы!\nМуну баккан кишиге\nБушман түшөт дечү эле,\nАзуулуудан артыкча\nДушман түшөт дечү эле.\nАсыл болот Кумайык,\nҮч күн жатса талаада\nКайып багат дечү эле.\nЭркек адам жолобой,\nУргаачынын тазасы,\nЗайып багат дечү эле.\nАл зайыптын ичинен,\nАйзакерден жаа тарткыч\nЫктуу багат дечү эле.\nЖоонун айласын билген абыдан,\nМыкты багат дечү эле.\nКумайык баккан ургаачы\nБаатырлыгын сындачы,\nКүндүзүндө тынч албайт,\nКумайыкты баккан жан\n\f    Түн ичинде уйку албайт."
  },
  {
    "id": "1346",
    "text": "Баатырлыгын сындачы,\nКүндүзүндө тынч албайт,\nКумайыкты баккан жан\n\f    Түн ичинде уйку албайт.\n    Дал алты ай толгунча\n    Кыяматтын кыстоосун\n    Кыйын көрөт дечү эле.\n    Кереметтүү кең көйнөк,\n    Ыктуу багат дечү эле,\n    Алты айчылык болорду\n    Ачык билген абыдан,\n    Мыкты багат дечү эле.\n    Бул Кумайык жарыктык,\n    Антип багып албаса,\n    Мураадына бир күнү\n    Жетип калат дечү эле.\n    Караса көзгө илинбей,\n    Кайсы экени билинбей,\n    Эркек бакса бир күнү\n    Кетип калат дечү эле.\n    Каныкей алсаң кан Манас,\n    Кадыр түнгө кирер - дейт.\n    Кумайыктын багуусун\n    Каракан кызы Каныкей\n    Ошол бейбак билер - дейт."
  },
  {
    "id": "1347",
    "text": "Манас баатырдын Каныкейди алганы"
  },
  {
    "id": "1348",
    "text": "О, ботом, Манас, кебимди ук,\n    Төшөккө жакын, эрге тынч,\n    Алган зайыбың Акылай\n    Адеби жок шылкылдак,\n    Алжаңдаган капыр ай,\n    Шооруктун кызы Акылай,\n    Шоодураган капыр ай.\n    Эң эселек, чорт кыял,\n    Үтүрөң тентек капыр ай.\n    Аяш катын Акылай\n    Адеби жок капыр ай,\n    Багып берчү жан эмес,\n    Бул Акылай катының\n    Буластаган капырың,\n    Ушак арбып, ич күйүп,\n\fКанкорум, түшпө балаага,\nӨлбөсөң Манас, көрөрсүң,\nБакайың түшөр арага.\nАкылың менен сен турсаң,\nТапканың кетер талаага.\nАкылай менен жүрсөңүз,\nАйтканым азыр билсеңиз,\nОрдоңуздан качат ко\nДарс окуган молдоңуз,\nКолуңдан качат жороңуз.\nМанас кандын Акылай\nҮтүрөң тентек экен,- деп,\nТилдеп коёр бекен,- деп,\nҮйүңдөн качат кишиңиз,\nОңолбойт бир да ишиңиз.\nКаада билбес катының,\nКайдан келген капырың!\nКатыным бар, - деп ойлопсуң,\nКанкорум Манас, бойдоксуң!\nАкылайдын маанисин\nАйтайын Манас, билип ал,"
  },
  {
    "id": "1349",
    "text": "Катыным бар, - деп ойлопсуң,\nКанкорум Манас, бойдоксуң!\nАкылайдын маанисин\nАйтайын Манас, билип ал,\nАрслан Манас, тилимди ал.\nЧаркылдак орой кеби бар,\nТуубас болор жери бар.\nКырк жерден келген кырк жоро\nКызык кымбат сөз айтса,\nОройлугун билгизет.\nОйлочу Манас, сен өзүң,\nКырк кыраанды Акылай\nКимисин үйгө киргизет.\nБул Акылай турганда\nБул Талас сага жер болбойт,\nКырк чоро сага эл болбойт.\nБашыңыз түшөт санаага,\nАкылайдын барында\nКырк чоро кетер талаага.\nБул Акылай катының\nОолукма жинди капырың,\nҮзүлгөнүң улабайт,\nЧачылганың жыйнабайт.\nБул Акылай турганда\nБир башың эки болобу,\n\fКыя тартып өзүңө\nКырк чоро айыл конобу?\nЖыртылып кеткен чоронун\nЧопкутун оңдоп жамайбы!\nКыябын таап таарынып,\nКатының бузук экен,- деп,\nКырк чороң бузук салбайбы!\nУламадан уладым,\nБилгичтерден сурадым.\nБукардын каны Каракан\nКасиеттүү жан - деди.\nЭркеги жалгыз, кызы арбын,\nОн эки кызы бар - деди."
  },
  {
    "id": "1350",
    "text": "Букардын каны Каракан\nКасиеттүү жан - деди.\nЭркеги жалгыз, кызы арбын,\nОн эки кызы бар - деди.\nОн эки кызы ал кандын\nОн эки канга жар - деди.\nЖез оймоктун ыктуусу,\nКанчасынын мыктуусу,\nКыз төлбашы улуусу,\nКыздарынын сулуусу,\nЭр Көкчө алган Акеркеч\nА да ошонун кызы - дейт.\nКызынын баары кадыр түн,\nОйлонуп, Манас, муну бил.\nОн эки кыздын кенжеси,\nКудайдын сүйгөн мендеси,\nКара сурдун сулуусу,\nБусурмандын нурдуусу,\nУзун чачтын тазасы,\nУргаачынын баашасы,\nАйтканы мунун алтындай,\nАлдага сөзү зар - деди,\nАлты айчылык береки\nАжал менен азапты,\nКириш менен чыгышты\nКидирбей айтып берүүчү,\nАдамдан бөлөк бейбактын\nКасиети бар - деди.\nКаныкей алсаң оңосуң,\nКалкка бааша болосуң.\nКаныкей келсе Таласка,\nКадыр түн келет жолуңа,\nАман жүрсөң көрөрсүң,\n\fАл Каныкей турганда\nКачканың келет колуңа.\nСанааңды сансыз болтурат,\nСан казына мүлкүңдү\nКелер замат толтурат.\nСөзүмө кулак салыңыз,\nКаракан кызы Каныкей"
  },
  {
    "id": "1351",
    "text": "Сан казына мүлкүңдү\nКелер замат толтурат.\nСөзүмө кулак салыңыз,\nКаракан кызы Каныкей\nКолукту кылып алыңыз.\nАл Каныкей капыры\nАдамдан бөлөк акылы.\nСалмактуу тоодой жаныңды,\nСайып жүрүп бак кылар,\nСалып жүрүп там кылар,\nСандыргалуу башыңды\nЖер жүзүнө кан кылар.\nКаныкей алсаң кабылан,\nТүрс аяк жаман атыңды\nБагып тулпар ат кылар,\nКызматыңды бат кылар!\nУргаачы жолборс баатырың,\nБеризаада капырың,\nКаныкей алсаң Манасым,\nКандыгың журтка дүң болот,\nЖалгыз башың миң болот!\nАрышын керет ааламга\nАккуладай бууданың,\nАйыл конот чуркурап,\nАдашкан башка тууганың!\nКаныкейди сен алсаң,\nКаныш болор өзүңө,\nКабылан Бакай тапты,- деп,\nЫраазы болгун өзүмө!\nКазына мүлкүн жашырат,\nКандыгыңды ашырат,\nКаныкей жайы ушундай.\nУргаачыдан акылман,\nАндай болуп жаралбайт,\nАк жоолуктуу катындан!\nАлганда ишиң оңучу,\nАр жерден сына долуну,\nАк үйлүү көчүп конучу.\nБашын байлап, куда бол,\n\fЖагынып катын болучу?"
  },
  {
    "id": "1352",
    "text": "Ар жерден сына долуну,\nАк үйлүү көчүп конучу.\nБашын байлап, куда бол,\n\fЖагынып катын болучу?\nКелинден сонун Каныкей,\nКем кылбайт, жыят үбүңдү,\nКелишимдүү бейтаалай,\nАман болсо көрөрсүң,\nКөтөрүп берер жүгүңдү!\nКөк жалым аман болсо,- деп,\nКайран бейбак Каныкей\nБашы үзүлсө ойлогон,\nАр канча түйшүк түшсө да\nБир күйүгүп койбогон.\nУргаачынын төрөсү,\nАлып калсаң Каныкей\nКырк чоронун энеси,\nУргаачынын ыктуусу,\nАк жоолуктун мыктуусу.\nАйтканым ушул билип ал,\nАрсланым Манас, тилимди ал!\nМанаска зайып болорун\nБиле келет эмеспи.\nИч этинен ок өтпөс\nКие келет эмеспи.\nКатылганга чоң жаңжал\nСала келет эмеспи.\nТөө көтөргөн Чоң Аяр\nАла келет эмеспи.\nКаардана келгенде\nКатуу жинин баштаган,\nКатуу жини келгенде\nТөөнү жаза муштаган.\nМурунтан айткан сөзүңө,\nМураа кылып Аярды\nЧоро кылар өзүңө.\nКуда болуп, мал айдап,\nКулдук уруп, май чайнап,\nКулдук ура барбасак,\nАйтканына көнбөсөк,\nКумайыкты колуна"
  },
  {
    "id": "1353",
    "text": "Кулдук уруп, май чайнап,\nКулдук ура барбасак,\nАйтканына көнбөсөк,\nКумайыкты колуна\nАманат кылып бербесек.\nАл Каныкей жайдары\nМойнуна тумар тагуучу,\nКумайыкты багуучу.\n\fАйтканына көнүүчү,\nАл Кумайык күчүктү\nЖакшылап багып берүүчү.\nСөзүмө азар салбасаң,\nБул тилимди албасаң,\nЭзелки Букар шаарына,\nАл Каныкей турганда\nЭч ким чыдап бара албайт.\nБеттеп менде көрөбү,\nАл Каныкей бейбакты\nБеттешип адам жеңеби?\nКагыштан кайта тартабы,\nКырылбай адам кайтабы?\nАйзакерден ыктуу - дейт,\nАкылы бөлөк даанышман,\nАябаган мыктуу - дейт.\nКабарын угуп долунун\nКазак камап барды - дейт.\nАламын, - деп долуну\nАлп-дөөлөрдүн баарысы\nТакыр камап барды - дейт,\nАлалбастан долуну\nАкылынан шашты - дейт,\nАлам деп барган алп-дөөлөр\nАр тарапка качты - дейт.\nТеңдик менен албасак,\nЗордукка көнөр жан эмес,\nОлжо болуп бизге эле,\nОңой менен Каныкей\nКолго тийчү ал эмес.\nАмыз кылып барышсак,\nӨлбөгөн жерден калышсак,"
  },
  {
    "id": "1354",
    "text": "Оңой менен Каныкей\nКолго тийчү ал эмес.\nАмыз кылып барышсак,\nӨлбөгөн жерден калышсак,\nТирүү калбайт кишибиз,\nУргаачы менен кармашсак,\nКыйшайып кетер ишибиз.\nАргын кандын Ажыбай -\nАстындагы Карткүрөң\nАжыбайдын канаты,\nКачан болсо Ажыбай -\nКабар берген адаты.\nКата кетпейт батаңыз,\nСан каранын ээси,\n\fКан Жакып сиздин атаңыз.\nАтаңызга кат бергин,\nКат берсең да бат бергин,\nМиң карача төө берсин,\nМиң кара кашка бээ берсин.\nАл малдын баарысын\nКыргыл чалды баш кылып,\nКырк чорого айдатсын.\nАлтайдан бери көчкөндө\nМал башчысы Кула бээ\nКуп тилегиң эмеспи,\nКула бээнин башына\nАт башындай ак була\nАк тилегиң ушу,- деп,\nКула бээге байласын.\nСандап жаткан түмөн мал,\nСарып кылып Манастын\nТилеги үчүн айдасын.\nКечээ, Маймунду чаап алганда,\nКалчага кыргын салганда,\nОрчун элин жыйганда\nОлжого тийген токсон ар,\nТоксон ардын үстүнө\nТолтура дилде жүктөсүн.\nКара нээт кан Жакып\nАйткан сөзгө көнсүн де"
  },
  {
    "id": "1355",
    "text": "Токсон ардын үстүнө\nТолтура дилде жүктөсүн.\nКара нээт кан Жакып\nАйткан сөзгө көнсүн де\nУшул айткан көп малдын\nБирин койбой берсин де!»\nБакай таап шумдукту,\nМанас кылды буйрукту!\nАнжыяндын ары жагы,\nАмангендин быягы,\nКокон кандын колтугу,\nАйдай сары талаадан\nАжыбайды жиберди.\nАргын кандын Ажыбай,\nАттанбай Ажың турабы,\nБакай акыл тапкан соң -\nБаатыр тууган Ажыбай,\nАянып кудай урабы!\nАргын кандын Ажыбай\nАстындагы Карткүрөң\n\fОозун коё бергенде,\nУчуучудай зыркырап,\nЖелкайыптай дыркырап,\nБасып өтсө, кара таш\nКум талкан болуп быркырап,\nТөрт аяктан от чыгып,\nЧакмак таштай чабышып,\nУчуп кетет белем,- деп,\nАргын кандын Ажыбай\nАртык күлүк Күрөңдүн\nОозу менен алышып,\nАчып көздү-жумгуча\nЖоргонун белин ашты эле,\nЧоң Таласты басты эле.\nТөрт-Күлдүн төмөн жагына,\nЭми жетти Ажыбай\nТөрө Манас багына.\nКанкоруңдун кырк кашка,\nКыркынын жөнү кырк башка.\nӨрдөп конуп Таласты,\nКонуп калган кези экен."
  },
  {
    "id": "1356",
    "text": "Канкоруңдун кырк кашка,\nКыркынын жөнү кырк башка.\nӨрдөп конуп Таласты,\nКонуп калган кези экен.\nАлышканды арсландай,\nСоруп калган кези экен.\nКырк чоронун баарысы,\nКыргыл баштык карысы -\nЭэликкенден желигип,\nКырааны Манас келгиче\nКырк чоронун баарысы\nКутургандай ээлигип,\nЗыңгырашып кенебей,\nКүйүп каптап от келсе\nБучкагына теңебей.\nСултаны Манас кан болуп,\nБейорун жүргөн адамдын\nБир канчасы жай болуп,\nБеттеп менде баралбай,\nБелин душман чалалбай,\nБерен калган бул Талас\nБекип калган кези экен.\nКөк түпөктүү айза алып,\nКынсыз кылыч байланып,\nКайгуул карап, из чалып,\n\fКалган экен кырк чоро,\nТаласты курчап айланып.\nКүүгүм кире, күн бата,\nАжыбайдын караанын\nАлыстан чоро көрүптүр,\nУу дегенде чуу деген\nТакыр баатыр кырк чоро,\nАйза кармап жүгүрүп,\nЭрдиктери эң эпсиз,\nЭликтей ыргып түйүлүп,\nТокуп койгон кырк тулпар\nКыркы чурап минишип,\nКайта тартпай өлүмдөн,\nЖабыла баары жүрүшүп,"
  },
  {
    "id": "1357",
    "text": "Токуп койгон кырк тулпар\nКыркы чурап минишип,\nКайта тартпай өлүмдөн,\nЖабыла баары жүрүшүп,\nКырк чоронун баарысы,\nКыргыл баштык карысы\nКароолго чыгып караса,\nКалк аманын кааласа,\nКанкор Манас сырдашы,\nКабыландын курдашы\nКан Ажыбай өзү экен,\nКанкор шердин алдынан\nКабарга келген кези экен.\nКатар туруп кырк чоро\nКаарданып бакырып,\nАжыбайды чакырып:\n«Басып чыгар тоо барбы?\nЭнтелеңдеп калыпсың,\nЭэ, Ажыбай, жоо барбы?»\n«Атаңдын көрү, кырк чоро,\nСары адырмак тоо да жок,\nСалышып чыккан жоо да жок,\nЭлкин оттоп, жайын жеп,\nЖылкынын кысыр тайын жеп,\nЖоон билегиң толуптур,\nКара сууда кеме жок,\nКанкор аман барында\nКаш кайтарар эме жок.\nЭриге чыгып жол тартсак,\nЭэн талаага конобуз.\nСексен төөгө дилде артып,\nАрслан Манас төрөгө\n\fКүйөө жолдош болобуз.\nБукардын каны Темиркан,\nТемиркан көздөй жол жүрүп,\nАйкөл канга бергин,- деп,\nКызына сөйкө салабыз.\nМиң карача төө айдап,\nМиң кара кашка бээ айдап,"
  },
  {
    "id": "1358",
    "text": "Айкөл канга бергин,- деп,\nКызына сөйкө салабыз.\nМиң карача төө айдап,\nМиң кара кашка бээ айдап,\nБукардын каны Темирге\nКуда болуп барабыз!\nТоксон кара ар айдап,\nТолуп жаткан мал айдап,\nАл Каныкей бейбакка\nБарып сөйкө салабыз!\nКасиеттүү Каныкей,\nКаадалуу сөзүн, чоро, бил,\nКабарын уксаң долунун\nКаныкей эмес кадыр түн.\nКаракан кызы Каныкей,\nКан Манастын өзүнө\nКаныш болуп келбейби?\nКарагыла кырк чоро,\nЭч болбосо, силерге\nЭлик сүтүн бербейби?\nАйкөлдүн зайыбы Акылай -\nАкылы жок капыр ай,\nСүйлөсө кеби далай бар,\nҮтүрөң тентек, орой жан.\nКесири мыкты, заары күч,\nАкылай менен турсаңар\nАтаңдын көрү, кырк чоро,\nКыркың кырк жерден келген кырк жоро,\nАманат жандан күдөр үз!\nАкылай турса ордого\nАйлаңды таппай шашасың,\nТуйгунга тургуң келбестен,\nТуш-тушту көздөй качасың!\nКаныкей келсе Манаска,\nАлты айчылык болорду\nАзыр билип берүүчү,\nОлуя - дейт, билгич - дейт.\nКонуп алсаң Каныкей,"
  },
  {
    "id": "1359",
    "text": "Алты айчылык болорду\nАзыр билип берүүчү,\nОлуя - дейт, билгич - дейт.\nКонуп алсаң Каныкей,\nКүрдөлдүү конуш бел ошол,\n\fЧоро болсоң Манаска,\nКүрдөңдү жазар неме ошол.\nЖакшы, - деп угам долуну,\nЖакшысы журтка сынаакы,\nКелип калса бул жерге,\nКетпеген ырыс, мураапы.\nКелер болсо Каныкей,\nКапанын баары чачылат,\nКабагың минтип ачылат.\nТөрөң болсо кан Манас,\nЖеңең болсо Каныкей,\nЭриксең элик атасың,\nЭрикпесең Таласта\nЭркин ойноп жатасың!\nЖоону көздөй бет алсаң,\nЖолу болгон кырк чоро,\nЖок буюмуң табылар,\nКасиеттүү Каныкей\nОрдо күтсө Таластан,\nКырк чоронун баарысы,\nКыргыл баштын карысы\nКадыр түнгө кабылар.\nКырк жерден келген кырк бөрү,\nКыяптуу жолуң болуптур,\nКыйының Манас кеби ушул!»\nАжыбай айткан бул сөздү\nУккан чоро турабы.\n«Айт!» - дегенде, кыйт койгон,\nАртык кыраан кырк чоро\n«Уу!» - дегенде чү койгон,\nЭрен да ошол, шер да ошол,\nЭбегейсиз кыйындар\nКыркка толгон санаты,\nКыраан Манас көк жалдын"
  },
  {
    "id": "1360",
    "text": "Эрен да ошол, шер да ошол,\nЭбегейсиз кыйындар\nКыркка толгон санаты,\nКыраан Манас көк жалдын\nКымтып учар канаты.\n«Айт!» - деп койсо ушулар,\nАаламды бузган адаты.\nАжыбайдан кеп угуп,\n«Каныкейди эр Манас,\nАлат экен», - деп угуп,\nКыргыл баштык карысы,\nКызык болуп дүрбөштү\n\fКырк чоронун баарысы.\nКырк чорону караса,\nСөлөкөтү-сөлбөтү,\nАтка минген келбети\nТүн жалаңкыч көздөнүп,\nТүгөл баатыр көйкашка,\nБеттеп менде келгисиз,\nТүрлөрү жандан бир башка.\nКырк чоронун ичинде\nНелер бар да, нелер жок,\nТөөнү жеке көтөргөн,\nБалбан чоро дагы бар,\nАаламга кыргынды\nСалган чоро дагы бар.\nТуу түбүндө былк этпей,\nТуура мүшкүл иштерде\nТурган чоро дагы бар,\nТуура өлүмдөн коркпостон,\nАч айкырык сүрөөндү\nСалган чоро дагы бар.\nКезиккенди бөрүдөй,\nЖарчу чоро дагы бар,\nБуйрук кылса кызматты,\nКылган чоро дагы бар.\nУбадага былк этпей,\nТурчу чоро дагы бар,\nАры балбан, ары шер,\nАртык чоро дагы бар.\nТүмөн колго кол салган,"
  },
  {
    "id": "1361",
    "text": "Турчу чоро дагы бар,\nАры балбан, ары шер,\nАртык чоро дагы бар.\nТүмөн колго кол салган,\nИлгич чоро дагы бар,\nСултан Манас көк жалдын\nТүйүнүн туура чечүүчү\nБилгич чоро дагы бар,\nКара кылды как жарган,\nКалыстыгы башкача,\nАалым чоро дагы бар.\nУбалдан коркпой кан төккөн,\nЗулум чоро дагы бар.\nШамдагайы башкача,\nКырк чоронун баарысы\nТоксон ардын ичинен\nСексен арды айдатып,\n\fКазынага чөгөрүп,\nСексен ардын баарысын\nКом, арканын шайлатып,\nКырмызыны бүктөтүп,\nКызыл дилде, сары алтын,\nСексен арга жүктөтүп,\nАлтынды ашык арттырып,\nСексен ардын баарына\nКалы килем жаптырып,\nӨркөчтөрүн койкойтуп,\nӨң окшош кылып баарына\nКалайдан жүгөн каттырып,\nКөрүп турган адамдын\nКөңүлүн кыйын бөлүнтүп,\nАт башындай ак була\nАр башында көрүптүр,\nБукарды көздөй бет алып,\nМанас кандын кырк чоро\nКээ бир жерде жарышып,\nКээ бир жерде кырк чоро\nОодарышып калышып,\nТоктогондо кырк чоро\nАябаган дуу кылып,\nБирин бири ошондо,"
  },
  {
    "id": "1362",
    "text": "Оодарышып калышып,\nТоктогондо кырк чоро\nАябаган дуу кылып,\nБирин бири ошондо,\nШылдыңдашып чуу кылып,\nАркар атып, кулан кууп,\nКырк кыраандын баарысы,\nОйной турган күнү тууп,\nКырк чоро кирди жол менен\nМуну мындай таштайлы,\nКара нээт кан Жакып,\nОшондон кабар баштайлы.\nАргын кандын Ажыбай,\nКепке чечен, чоң жүйрүк,\nТаң кашкайып сүргөндө,\nЖерге жарык тийгенде,\nБай Жакыптын ордого\nБарып турду Ажыбай:\n«Аяш атам, ой Жакып,\nАстыңа келип кеп айтам.\nБакай айткан кеп эле,\nБай Жакыптын алдына\n\fСалам кылгын деди эле.\nАйткан сөзгө көнүңүз,\nМойнуңузда карызы,\nАрслан Манас балаңа\nЗайып алып бериңиз!\nУшу турган Манасың\nКанкор тууган кабылан,\nКеп уккун Жакып олуям.\nУшу турган Манасың -\nӨзөндүү дайра булагың,\nӨлгөндө көргөн чырагың.\nЗайып алып бербес чараң жок,\nДеген сөз ушу көнүңүз,\nМиң карача төө бергин,\nМиң кара кашка бээ бергин!\nБул тилимди алып бер, Жакып,\nКуда болуп барып бер, Жакып,"
  },
  {
    "id": "1363",
    "text": "Миң кара кашка бээ бергин!\nБул тилимди алып бер, Жакып,\nКуда болуп барып бер, Жакып,\nМанаска зайып алып бер, Жакып,\nМанас өңдүү балаңа, Жакып,\nБалаңа малың садага, Жакып!»\nОшондо Жакып чамынып,\nКайыптан ачуу табылып:\n«Кулаалы багып куш кылган,\nУулум дебейм Манасты!\nКутурган жыйып журт кылган,\nТелик куш багып куш кылган,\nТукумум дебейм Манасты,\nТентиген жыйып журт кылган!\nКулаалы учат жерине,\nКутурган кетет тейине.\nТелик куш учат жерине,\nТентиген кетет тейине!\nАбийирим жаман бир ачкан,\nАлтайда малым бир чачкан.\nКетирген менин алымды,\nКемитип койду малымды.\nАлтайым артык жер эле,\nКара калмак, тыргооттор\nКадырлашкан эл эле.\nДегениңе көнбөймүн,\nКатын эмес, Манаска\nКанчык алып бербеймин.\n\fУшу Манас болгону,\nМанас атка конгону\nДалай чачты мүлкүмдү,\nБөлүп берди бу капыр\nТентип келген капкайдан\nБөлүп берди ал Манас\nКырк чорого жылкымды.\nАдам кирбес ордомо\nТентиген журтту киргизди,"
  },
  {
    "id": "1364",
    "text": "Бөлүп берди ал Манас\nКырк чорого жылкымды.\nАдам кирбес ордомо\nТентиген журтту киргизди,\nКыйналып тапкан сан карам\nБакай кулга билгизди.\nАйткан тилди албаган,\nАйдаган жакка баспаган,\nАйтып турган ал Манас\nАшкере зөөкүр уул болду.\nКетирип ийди алымды,\nКемитип ийди малымды.\nБашы жок болуп Манасты\nБайкасам кудай урганы,\nАк алтын, ак күмүш\nБаарысын зарып кылганы.\nАлтайдан бери көчкөндө\nМалсыз болуп кеткемин,\nБалакеттүү Манастан\nБалалыктан кечкемин.\nБагып алар муунум бар,\nБайкасам алты уулум бар.\nДегениңе көнбөймүн.\nКара кашка бээ эмес,\nКара тайым бербеймин! -\nОңбогон Жакып оңбоду,\nКырк баатырдын баарысын\nКырк кулу, - деп кордоду.\nАтаңдын көрү, кырк чоро,\nКырк жерден келген ит элең,\nИт эмей кайсы киши элең!\nОрой кептен саласың,\nОңолбогон Манасты\nОлуя кылып аласың!\nЖок ишке бүлөп Манасты\nАтаңдын көрү, кырк чоро,\nМени балакетке саласың!\n\fДегенине көнбөймүн,\nКаарым келди Манаска,"
  },
  {
    "id": "1365",
    "text": "Атаңдын көрү, кырк чоро,\nМени балакетке саласың!\n\fДегенине көнбөймүн,\nКаарым келди Манаска,\nКотур тайлак бербеймин.\nОрто жолдо кайта бар,\nОпсолоң Манас жиндиге\nЖалгыз тайын бербейт, - деп,\nБачымыраак айта бар!»\nЖакып мындай дегенде,\nАргын кандын Ажыбай\nЖаны кылча көрүндү.\nӨлөйүн, - деп, өлө албай,\nӨпкө жарган жоо эмес,\nЖе өлтүрүп ие албай:\n«Атаңдын көрү, кан Жакып,\nАкыры бакыр экенсиң,\nАйдап жүргөн сан караң,\nУулуң Манас куттуку,\nЫгына келсе жуттуку,\nКайын албан тоонуку,\nКаркыттаган көп малың\nКара кытай жоонуку.\nУулуң Манас чыккалы\nКазы кылды ашыңды,\nАлтайдагы калмактан\nАзат кылды башыңды.\nАзган-тозгон жаман эл,\nБул Таласты жайладың,\nАйкөл Манас бар үчүн\nЖелеңердин баарын\nМиңден кысыр байладың.\nӨрт каптаар акыр үйүңө,\nӨлөрман адам экенсиң,\nАлты уулуң жетер түбүңө.\nАй, Жакып бай, ойлочу,\nСени ата деген оңобу,\nАта сендей болобу?\nДушман төксүн каныңды, как баш!\nЖоо талкалап кыйратсын,"
  },
  {
    "id": "1366",
    "text": "Сени ата деген оңобу,\nАта сендей болобу?\nДушман төксүн каныңды, как баш!\nЖоо талкалап кыйратсын,\nАяп турган малыңды, как баш!\nАйкөл Манас болбосо,\nАгызар элем каныңды,\nТакыр айдап кыйратып,\n\fЖок кылар элем малыңды!»\nЖакыпты көздөй умтулуп,\nАрслан туулган Ажыбай\nКан бузулуп, ич күйүп,\nАсмандан Алданын күнү бүркөлүп,\nБашына алтымыш мүшкүл бир келип,\n«Ардактаган айкөлдүн\nАтасын чапсак болбос, - деп,\nӨз баласын жоо көргөн\nАкыры Жакып оңбос, - деп,\nУрумда болбойт мындай иш,\nБул Жакып эки болбос», - деп,\nКан Жакыпка таарынып,\nАрслан төрө Ажыбай\nКабыландай чамынып:\n«Абийирдүү канкор барында\nАйылына тийип нетейин,\nАтасын чаап Манастын\nНе мураска жетейин!\nКара нээт капырга\nТеңелишип нетейин,\nАтакең тилиң албайт, - деп,\nАйкөлгө айта кетейин!»\nКылыч кында кыңгырап,\nКыя тартып Ажыбай\nКарткүрөңгө барды эми,\nАртык тулпар Карткүрөң,\nКойчо чурап минди эми,\nКадырлашы Манаска\nКан Ажыбай жүрдү эми."
  },
  {
    "id": "1367",
    "text": "Артык тулпар Карткүрөң,\nКойчо чурап минди эми,\nКадырлашы Манаска\nКан Ажыбай жүрдү эми.\nАрслан Ажың жол жүрүп,\nАт аябай мол жүрүп,\nАдыр-күдүр бел ашып,\nАйдай сары талаага\nАл Ажыбай жетти эле.\nКөктөн тиккен чатырга\nКырк чоро кенен баткыдай,\nКырк чоронун баарысы\nОрдолорун атышып,\nКең-кесири жаткыдай,\nАргын кандын Ажыбай\nАнтаңдап кирип барганы.\n\fКөк сүлөөсүн бөрк кийип,\nКөгала калкан колго алып,\nКөк жал Бакай баркылдап:\n«Оо, ботом,\nАргын кандын Ажыбай,\nКыйырдан Жакып жоголбойт,\nЖакыптын көзү турганда\nМанастын иши оңолбойт.\nКаары күчтүү каркыбар\nКармап союп салууга,\nКара баскан Жакыптын\nАта деген аты бар.\n«Атам акмак болду», - деп,\nАтага тийген болобу?!»\nБадана тону жаркылдап,\nБадыша Бакай баркылдап:\n«Күн мезгили - алты күн,\nКөк тулпарга камчы уруп,\nМен Букарга жүрөйүн.\nБукардын Темирканына\nЖуучу түшүп көрөйүн.\nСексен кызыл ар айдап,\nАр куйругун өрөйүн,\nЭрке кызың бергин, - деп,"
  },
  {
    "id": "1368",
    "text": "Жуучу түшүп көрөйүн.\nСексен кызыл ар айдап,\nАр куйругун өрөйүн,\nЭрке кызың бергин, - деп,\nЭбин таап сурап көрөйүн.\nТилимди алса Темиркан\nСексен төөнүн алтынын\nБылкылдатпай берейин.\nТилге келсе Каракан\nКуда болуп мал айдап:\n«Кулдук!» - ташып май чайнап,\nКөңүлдүн көбүн бөлүнтүп,\nКөп казына, сан дилде\nТемиркандай зор кандын\nЧамгарактан төгүлтүп,\nЭрдикти эпсиз салалы,\nЭзилишип Темирге\nКаныкейди алалы.\nАйткан сөзгө көнбөсө,\nКаныкейди бербесе,\nБылкылдак куурай бышкыча,\nМыйзамдын гүлү учкуча,\n\fМыктап алты ай салышып,\nКырылышып калалы!» -\nДеп, ошонтүп, Бакай эр\nКөк тулпарды токунуп,\nКаарданып жайланып,\nКынсыз кылыч байланып,\nАй-ааламды кыдырып,\nЖүргөн Бакай эмеспи,\nАртык акыл баарысын.\nБилген Бакай эмеспи.\nКөк тулпар буту тийбеген,\nЖерде бүтүн калбаган,\nКөк жал Бакай дешпеген,\nЭрде бүтүн калбаган.\nДаанышман Бакай олуя,\nДалайды билген карыя,\nАбасы Бакай акжолтой,\nСалмагы бийик сан колдой,"
  },
  {
    "id": "1369",
    "text": "Даанышман Бакай олуя,\nДалайды билген карыя,\nАбасы Бакай акжолтой,\nСалмагы бийик сан колдой,\nСалды Букар шаарына.\nТөрөдөй Бакай бөлүнүп,\nШердиги көзгө көрүнүп,\nКырк чоро жөнөп артынан\nКабылан төрө камынды,\nКаныкейдин дартынан.\nБаатыр Бакай жол жүрүп,\nАт аябай мол жүрүп,\nБадана тону балкылдап,\nБакай аткан Акчыбык\nАй далыда жаркылдап,\nБукарга тоодой көрүнүп,\nБакайдын түрүн көргөндө\nБукардын журту бүлүнүп,\nДарбазалуу Букарга\nБакай кан кирип барды эле,\nБукардын калың адамы\nАң-таң калып калды эле.\nБукарга Бакай кирбеген,\nБакайдын Бакай экенин\nБукардын калкы билбеген.\nАл Букардын ичинде\nАк селдечен кожо бар,\nДарс окуган молдо бар,\n\fЭченди көргөн кары бар,\nАалымдардын баары бар.\nБукарга жакын барганда\nБакайдын түрү ушундай:\nКара чаар кабылан\nКапталынан чамынып,\nЧолок көк жал арслан\nЖарып жутуп ийчүдөй,\nЖандап чуркап камынып,\nКөргөндүн көөнү бөлүнүп,\nОң жагында миң киши,\nСол жагында миң киши"
  },
  {
    "id": "1370",
    "text": "Жандап чуркап камынып,\nКөргөндүн көөнү бөлүнүп,\nОң жагында миң киши,\nСол жагында миң киши\nКапкалуу Букар калааны\nКаптачудай көрүнүп,\nАлп кара куш-зымырык\nАзыр эңип кетчүдөй\nАрбайтып бутун салыптыр,\nКырааны кырк миң жан болуп,\nКырка курчап калыптыр.\nБакайды көрүп калайык\nБаары турду жарданып,\nОлуят Бакай абаңдын\nШердигине таң калып,\nБукардагы калың эл\nКак жарылып дыркырап,\nЭки колу боорунда,\nСалам айтып чуркурап,\nБакайды көрүп таң калып,\nКайдан келген жан экен,\nБеттешип менде келеби?\nБекем бейили бузулса,\nМенде жыгып жеңеби?\nКүткөнү адал дин экен,\nСөлөкөтүн карасак\nЫсламдын бири экен.\nАйтканын кылсак бул адам,\nАйкырып айза сунбас, - деп,\nБукарга бузук кылбас, - деп,\nУламадан уладык,\nБилгичтерден сурадык,\nКайдан келген мындай жан,\nЭпсиз да экен, шер да экен,\n\fАаламды буй кылган,\nАябаган шер экен.\nАлагар көзү чолпондой,\nАй кулагы калкандай.\nСыягы башка, заары күч,\nСыйрыша кеткен адамды"
  },
  {
    "id": "1371",
    "text": "Алагар көзү чолпондой,\nАй кулагы калкандай.\nСыягы башка, заары күч,\nСыйрыша кеткен адамды\nКырып-жоюп кылат түз.\nБелгилүү да экен, шер да экен,\nБели катуу эр да экен.\nКачырып адам барабы?\nКатылган аман калабы?\nБерен да экен, ыктуу экен,\nМендеден бөлөк мыктуу экен,\nАй-ааламды буй кылып,\nЖалгыз кыргын салгыдай,\nКүчөп кетсе Букарга\nБузукту жеке салгыдай.\nӨзү жоон, эң эңчер,\nАябаган эр экен.\nУрунарга тоо таппай,\nУрушарга жоо таппай,\nУшу келген азамат\nКелип калган эр экен.\nБукар турмак кылымды,\nБуурукма жини кармаса,\nБузуп кетер эр экен.\nКазына күтүп, мал жыйган,\nКамкорлугу көрүнөт!\nКармашса кыргын салучу,\nКанкорлугу көрүнөт.\nКай уруктан болду экен?\nКай тукумдан болду экен?\nУрааны ким, дайны ким?\nУругу ким, айылы ким?\nКан көтөрүп муну алсак,\nОк өтпөгөн темир тон\nКийчү түрү бар экен.\nБеттешкенди талкалап,\nСүрчү түрү бар экен.\nМаңдайлашкан жоо келсе,\nБалакетти душманга,\nСалучу түрү бар экен."
  },
  {
    "id": "1372",
    "text": "Сүрчү түрү бар экен.\nМаңдайлашкан жоо келсе,\nБалакетти душманга,\nСалучу түрү бар экен.\n\fАлакандай бусурман,\nАман сактап капырдан,\nАлучу түрү бар экен.\nБукарга келген жан кандай,\nЖумуру баштуу мендесин\nАлда Таала кудурет,\nЖаратат экен ар кандай!\nКапкага келген бул адам,\nКалык кармап, эр жыйган,\nБалбан сыры бар экен,\nКагышканга кыргынды\nСалган сыны бар экен,\nКанча жерди каратып,\nАлган сыны бар экен.\nКарагайдай айза алып,\nАйбалта жанда байланып,\nКайдан келген айланып,\nКабагы чуңкур, мурду чоң\nАчкан ороо көздөнгөн,\nЖан казандай башы бар,\nЖаткан иттей кашы бар,\nКөзү көлдүн буткулдай,\nКөрүнгөндү жуткудай.\nМуруну тоонун сеңирдей,\nКармаша кетсе Букарды\nКөпкөрүнөө жегидей.\nБакай канды көргөндө\nБүтүн Букар дүргүшүп,\nАлапайын табалбай,\nБалбандары мүргүшүп,\nБукардын журту таң калып,\nБакайды көрүп жарданып,\nЖол бошотуп дыркырап,\nБакайды көрүп баарысы,\nСалам айтты чуркурап,\nКалк таң калып жарданып,"
  },
  {
    "id": "1373",
    "text": "Жол бошотуп дыркырап,\nБакайды көрүп баарысы,\nСалам айтты чуркурап,\nКалк таң калып жарданып,\nКарап турду ошондо,\nКан Бакайга таң калып.\nЭрен да экен, алп экен,\nЭч ким көрбөйт мындайды,\nБиз көрбөгөн калк экен!\nКара болот Зулпукор\n\fАштачу сыны бар экен.\nКан көтөрсөк ушу эрди,\nКалың Букар бул калкты\nБаштачу сыны бар экен.\nАтышка салчу Аркескен,\nАштачу сыны бар экен.\nАлакандай Букарды\nБаштачу сыны бар экен.\nКызыл айза Зулпукор,\nАлуучу сыны бар экен.\nОн эки мүчө тең экен,\nКан көтөрсөк Букарга\nТемир коргон, чеп экен.\nБакайды таанып биле албай,\nБаары Букар таң калып,\nАк селдечен кожосу,\nДарс окуган молдосу\nТизелери бүгүлүп,\nЖаны калбай жүгүрүп.\nУлуу аталган карысы,\nБукарлыктын баарысы,\nӨөдө кылчу жакшысы,\nӨпкө чапчу бакшысы,\nМыктылары келди эми,\nБерендери, эрлери\nТизелери бүгүлүп,\nКаракандын алдына\nКатуу кирди жүгүрүп.\nКараканга кабарды\nКатуу айтып салышты:\n«Эр Каракан баатырым,"
  },
  {
    "id": "1374",
    "text": "Каракандын алдына\nКатуу кирди жүгүрүп.\nКараканга кабарды\nКатуу айтып салышты:\n«Эр Каракан баатырым,\nКасиеттүү жан элең,\nБукарга мыкты кан элең!\nБиз көргөндү көрдүңбү?\nБиз туйганды туйдуңбу?\nБиз туйганды туйбасаң,\nКызыл болот айза алган,\nКынсыз кылыч байланган,\nЖүрүшүнөн чаң чыккан.\nДоошунан жан чыккан,\nКайраты башка, заары күч,\nКатуу мыкты эр көрдүк,\n\fКылымдан башка шер көрдүк,\nКабагы бийик, заары күч,\nКатылганды кылат түз.\nАкыл айран бөлүнөт,\nСөлөкөтү-сөөлөтү\nБусурман түрү көрүнөт.\nАшып-шашып жүгүрдүк,\nАманат жандан түңүлдүк.\nТүңүлө турган себеби,\nКапкага жакын келгенде\nБир карасак бир киши,\nБир карасак миң киши.\nКара чаар кабылан\nКапталынан чамынат,\nКачырып кыргын салчудай,\nТолгонуп айза шилтесе,\nТоо туруштук бере алгыс,\nБеделине, бетине\nМенде чыдап келе алгыс.\nАсты жагын карасак,\nАжыдаардын түрү бар,\nАркасынан карасак,\nАк жолборстун сүрү бар,\nАаламдан чыкпайт мындай жан."
  },
  {
    "id": "1375",
    "text": "Ажыдаардын түрү бар,\nАркасынан карасак,\nАк жолборстун сүрү бар,\nАаламдан чыкпайт мындай жан.\nКабар берип биз келдик,\nТемиркан сендей канымдан,\nКаарын көрсөң тим эле,\nТүңүлөсүң жаныңдан.\nКолдогону - Кожосан,\nКолтугунда чамынат.\nЧын жолдошу - кырк чилтен,\nКырк жагынан камынат.\nКаарына чыдабай,\nКарабай көздү жумамын,\nМенде экен, - деп ишенбей,\nБериби? - деп турамын.\nКайраты кыйын жан келди,\nКаным, чыгып, көрүңүз,\nКалкыңды карап кылбасын,\nӨзүңүз жооп бериңиз.\nКатылбайлык бул эрге,\nАйтканын азыр бериңиз!»\n\fКалың журттан ал кеткен,\nБилегинен сап кеткен,\nЖүрөгүнөн кап кеткен,\nЖурттун коркуп калганын\nКаны Темир билди эми,\nБиле коюп ошондо\nМыйыгында күлдү эми.\n«Атаңдын көрү, жаман эл,\nКуудай сакал карыңды,\nКудай алсын баарыңды!\nАлты айдан мурун түш көрдүм,\nАжайып жакшы иш көрдүм,\nДенемден жакшы ай чыгып,\nЖошулушуп жатыпмын,\nТийип турган чоң күнгө\nКошулушуп жатыпмын.\nКүндүзүндө күн чыккан,"
  },
  {
    "id": "1376",
    "text": "Жошулушуп жатыпмын,\nТийип турган чоң күнгө\nКошулушуп жатыпмын.\nКүндүзүндө күн чыккан,\nКүнүм Манас эмеспи,\nКошулушуп жатканым\nКаныкей балам эмеспи.\nАйткан сөзүм апанык,\nКабарчысын көрдүңөр,\nКөрүп алып жаман журт,\nАнтаңдап качып келдиңер,\nБолбойт сөздүн бекери,\nСилер качкан ал адам -\nКабылан Манас жөкөрү.\nКабарга келген экен го,\nКан Манастын сырдашы,\nКабылан Бакай курдашы\nКачан болсо кабарга\nКеле жүргөн адаты.\nКан Бакайдын өзү го,\nӨзү эмес анык көзү го!\nТилекти кудай берген го,\nЖуучуга Бакай келген го!\nУламадан уладым,\nКербенчиден сурадым.\nКан агызып ал Манас,\nКара калмак, манжууга\nКалайманды салды - дейт,\nКара кытай, манжуудан\n\fКаңгып кеткен аз журтун\nАжыратып алды - дейт.\nЖаккан отун өчүрүп,\nЖалпы журтун көчүрүп,\nКаяшаяк бергенди\nТалканды далай салды - дейт,\nТалашып алган ал жерди\nТалас коюп салды - дейт.\nТаласты жерден кут кылып,\nОрдо күтүп кан болуп,\nКонуп калды, - деп уктум."
  },
  {
    "id": "1377",
    "text": "Талас коюп салды - дейт.\nТаласты жерден кут кылып,\nОрдо күтүп кан болуп,\nКонуп калды, - деп уктум.\nАк үйлүү турган Алөөкө,\nТүп коргонун түз кылып,\nСоруп салды, - деп уктум!\nАнжыянды сураган,\nАл келип кытайдан\nАлөөкө деген кан чыккан,\nАйбатынан жан чыккан.\nКабарыңар бар чыгар,\nАлөөкө кан турганда,\nКатуу буйрук кылганда\nБажыга жыйып малды алган,\nБашты чаап, жанды алган.\nКүчкө салып узду алган,\nОлжо кылып кызды алган.\nАл Алөөкө турганда,\nУшу турган Букардан\nАлты миң жамбы, миң кундуз\nАй сайын алым алчу эле,\nАлымына чыдабай,\nЖурт саргарып калчу эле,\nАлтындан салык күндө алып,\nОтуз ардан бирди алып,\nКаарын журтка тийгизип,\nКайратын калкка билгизип,\nКылмышы жок адамды\nКыстап жатып күйгүзүп,\nКаарына чыдабай,\nКан Кокон качкан бир жакка,\nАлапайын табалбай,\nАнжыян качкан ар жакка.\nЗордук менен чоң күчүн,\n\fСалып турду, - деп уктум,\nСамарканды талкалап,\nАнан дагы алымды\nАлып турду, - деп уктум!"
  },
  {
    "id": "1378",
    "text": "Салып турду, - деп уктум,\nСамарканды талкалап,\nАнан дагы алымды\nАлып турду, - деп уктум!\nКаарданып биздерге,\nКалайман салган кезинде\nЫрыска Манас туулуп,\nАлтайдан Манас келди, - деп,\nАлөөкөгө угулуп,\nУгулганда кабары,\nАлөөкөдөй капырың\nДүнүйөнү чачыптыр,\nСапырылып Алөөкө\nБээжинди көздөй качыптыр.\nКалдайдан кабар кеп угуп,\nКанкор келди, - деп угуп,\nАлапайын табалбай,\nБээжинге кача баштаптыр,\nАрбын дүйнө көп малды\nТалак кылып таштаптыр.\nЖыйган мүлкүн чачыптыр,\nКылча көрбөй баарысын\nКымпыйып алып Алөөкө,\nКытайды көздөй качыптыр.\nКачканына койбостон,\nТөбөсүнөн басыптыр,\nТөрт түлүк малын чачыптыр.\nАрслан Манас баатырдын\nКылганына Алөөкө\nКөнүп берди, - деп уктум,\nАлөөкөнүн сан дүйнө,\nБакыр менен мискинге\nБөлүп берди деп уктум.\nАрга жүктөп дилде алып,\nМанастын баатыр экенин,\nБарган жандын баарысы\nКөрүп калды, - деп уктум.\nЖалпы кандар чогулуп,\nАрслан Манас баатырга\nЭки тизгин, бир чылбыр"
  },
  {
    "id": "1379",
    "text": "Көрүп калды, - деп уктум.\nЖалпы кандар чогулуп,\nАрслан Манас баатырга\nЭки тизгин, бир чылбыр\nБерип салды, - деп уктум.\nУламадан уккан го,\n\fБилгичтерден билген го,\nАрслан Манас баатырдан\nЖуучу түшүп биз жакка,\nСөзү келген экен го.\nБайдын уулу Бакай кан\nБайгамбардай эрендин\nӨзү келген экен го.\nКөрсө Бакай өзү экен,\nЖуучу болуп ошондо\nКелип калган кези экен», -\nДеп, ошонтүп, Темиркан\nЧоң Букардын коргондон,\nКан отурчу ордодон,\nАк селдеси казандай,\nАйкырса үнү азандай,\nАлтымыш кожо жанында\nБукардын каны Темиркан\nАбаң Бакай эренди\nТозуп барган кези экен.\nБакай канды көргөндө\nКетенчиктеп чегинип,\nКержектешип бастырбай,\nКожону кудай урганы.\nБукар каны Темиркан\nАстыга чыгып бөлүнүп,\nКан Бакайга көрүнүп,\nАстындагы ак тулпар\nТартып оозун бурганы,\nАрслан Бакай төрөгө\nЭми салам кылганы.\n«Салоодон салоом алеким,\nСандыргалуу Бакай шер!\nКарадан чыккан ускачы,\nЧын олуя кыскасы.\nБайгамбар чалыш олуя,"
  },
  {
    "id": "1380",
    "text": "Сандыргалуу Бакай шер!\nКарадан чыккан ускачы,\nЧын олуя кыскасы.\nБайгамбар чалыш олуя,\nМендеден билгич карыя.\nОбодон жылдыз козгошкон,\nОйрон Манас шер менен\nО дүйнөлүк достошкон,\nТөрөң кайда десемби?\nТөрт олуя кол берген,\nТөрө Бакай эсенби?\n\fОлуяттын өзүнөн\nЖелпиниште туулган,\nБеттешкенди мерт кылып,\nСала жүргөн чуулган.\nАй асмандын болжошу,\nАрысландын жолдошу,\nСапарга чыкса акжолтой,\nСалышкан жоого сан колдой,\nЖолборс Бакай, эсенби?\nАлты айчылык азапты\nАзыр билип берүүчү,\nБилгич десем, шер деген,\nОн эки мүчө тең деген,\nОён төрө жолдошу\nКабылан Бакай, эсенби?» -\nДеп, ошонтүп, Темиркан\nАк тулпар оозун бурду эле,\nАрслан Бакай эр менен\nАйкалышып турду эле.\nАнда Бакай кабылан,\nАлты айчылык мүшкүлдү,\nАзап менен жыргалды\nАзыр билчү олуяң:\n«Он эки капка шаарыңыз,\nАман-эсен жатабы,\nБүтүн Букар баарыңыз?\nТуура сөздүн кыскасы,\nАзыр көрдүм, Темиркан!\nЖуучу келдим десемби,\nКаалап келдим өзүңдү,"
  },
  {
    "id": "1381",
    "text": "Туура сөздүн кыскасы,\nАзыр көрдүм, Темиркан!\nЖуучу келдим десемби,\nКаалап келдим өзүңдү,\nКан Темирим, эсенби?\nСексен арга дилде артып,\nЖуучу болгон жерим бар,\nАйтып берсем түгөнбөс\nАаламга жетер кебим бар,\nСизге күйөө болучу\nАрслан Манас шерим бар.\nСексен төөгө дилде артып,\nОн эки кыздын кенжеси,\nКудайдын сүйгөн мендеси\nОлуят балаң Каныкей\nСөйкө салар жерим бар.\n\fСага күйөө болучу,\nКабарыңда бар бекен?\nМендесине табылбас,\nКабылан Манас шерим бар.\nМанастын жайын сурасаң,\nТелегейи тең эле,\nИчин карап отурсаң,\nЖер жүзүнөн кең эле!\nАрслан Манас төрөдөй\nАлда Таала жасаган\nЖан жаратып мендеге,\nЖакында бербейт тегеле.\nМенде азар салбаган,\nБерен Манас көк жалга\nУкурук кайрар калбаган.\nКүйөө кылсаң ал Манас,\nАлты шердин кенжеси,\nАлданын сүйгөн мендеси.\nКара көк жал кабылан,\nКүйөө кылсаң Манасты,\nКадырың билер олуяң!\nКүйөө кылсаң Манасты,\nКүрдөөңдү тапчу уул ошол,\nКүтүп алар кул ошол."
  },
  {
    "id": "1382",
    "text": "Кадырың билер олуяң!\nКүйөө кылсаң Манасты,\nКүрдөөңдү тапчу уул ошол,\nКүтүп алар кул ошол.\nОй, Темиркан баатырым,\nСөзүмө кулак салыңыз,\nАтадан жалгыз арсланды\nКүйөө кылып алыңыз,\nСексен кызыл ар айдап,\nБил куйругун өргөлү,\nКелип калдык Темиркан\nКаныкейдей кызыңды\nЖуучу түшүп көргөнү!»\nБукар каны Темиркан\nКасиеттүү кан экен,\nКанкор Манас көк жалдан\nКабары толук бар экен.\n«Көнөйүн, Бакай, көнөйүн,\nКанкор шерге Каныкей\nКааласаңыз берейин.\nОрдолуу шайык Букарга\nОрдо күтүп кан болдум,\n\fКара кылды как жарган\nОлуязаада жан болдум.\nКатын алып, үй күтүп,\nКазына жыя келгемин,\nЭркегим жок мен өзүм\nОн эки кызды көргөмүн,\nАл кыздардын он бирин\nОн бир канга бергемин.\nКаалаган балам Каныкей\nБаарысынын баасы,\nКыйла кыздын кыйыны,\nУзун чачтын ыктуусу,\nУргаачынын мыктуусу.\nЖаш кыздардын эрени,\nУшу турган Темиркан\nТаалайга бүткөн берени.\nМенин балам Каныкей\nЖашы алтыга келгенде\nАлдейлеп чачын өргөмүн,"
  },
  {
    "id": "1383",
    "text": "Таалайга бүткөн берени.\nМенин балам Каныкей\nЖашы алтыга келгенде\nАлдейлеп чачын өргөмүн,\nАлты миң уул бир болсо,\nБаарынан жакшы көргөмүн,\nУшу балам Каныкей\nКасиеттүү бала эле,\nКабылан Манас султанга\nЫлайыктуу жан эле,\nАлты айчылык болорду,\nАзыр айтып берүчү,\nОң ийнинде баламдын\nЖылаңач Кыдыр бар эле.\nОн эки кыздын кенжеси,\nТемиркандын эркеси,\nТеңирдин сүйгөн мендеси,\nЖаралган менден нурлуусу,\nОн эки кыздын сулуусу,\nАйзакерден Каныкей\nЫктуулугу дагы бар,\nАкыл айла табууга\nМыктуулугу дагы бар.\nУшу балам Каныкей\nЭркек кийимин белсенип,\nКийген жери дагы бар.\nКандар баары жыйылып,\n\fКалайман салып келгенде\nКара таандай аралап,\nТийген жери дагы бар.\nЭр мүчөлүү эпсиз көк,\nМенин балам Каныкей\nСайышып келген эли көп.\nБерендиги белгилүү,\nБерен балам Каныкей\nКечээ, мен Букарда турганда,\nКандын баары чогулуп:\n«Каныкейди бергин» - деп,\nКайран башка доо кылып,\nЖекеге чыгып Каныкей,\nЖеке өзү сайышып,"
  },
  {
    "id": "1384",
    "text": "«Каныкейди бергин» - деп,\nКайран башка доо кылып,\nЖекеге чыгып Каныкей,\nЖеке өзү сайышып,\nКалайманды бир салды,\nУшу турган Букарды\nКамап келген душмандан\nАжыратып төрт алды.\nБаламдын баатыр экенин\nБайкап эчак билгемин,\nӨзүндөй жерге берсем - деп,\nАлда Таала кудайдан\nМанасты сурап жүргөмүн.\nАмандашып жүз көрдүм,\nАйтканыңа көнөйүн,\nКаалаганың Каныкей\nМанасыңа берейин.\nКаныкей келсең, Бакайым,\nКаныкейдей баламды ал.\nЧын убада сөзүмдү ал,\nКерек болсо, Бакайым,\nКержеңдетип өзүмдү ал!\nТамашага баталы,\nТалыкпай кеп салышып,\nТамашалап жаталы.\nСултан Бакай кабылан,\nБиздикине конуңуз.\nКуда башы сиз болуп,\nБизге мейман болуңуз!\nСанаам менен болтургун,\nСандыгымдын баарысын\nСары алтынга толтургун!\n\fКөңүлүм менен болтургун,\nКөмүркөйүм баарысын\nКөп алтынга толтургун!\nТуурдугум май кылгын,\nТуура топор Букарды\nТура алгысыз бай кылгын,\nАйтканыма көнүңүз,\nАйкалышып сөөк бололу,\nАйтканымды бериңиз."
  },
  {
    "id": "1385",
    "text": "Тура алгысыз бай кылгын,\nАйтканыма көнүңүз,\nАйкалышып сөөк бололу,\nАйтканымды бериңиз.\nДегенине көнгөн соң,\nКаалагам балам Каныкей\nКанкоруңа берген соң,\nМиң карача төө бергин,\nМиң кара кашка бээ бергин!\nКаныкей тууса шер тубат,\nКара көк жал эр тубат,\nКөп калың салдым тилимди ал,\nКөк жалым Бакай, билип ал!\nАрадан нечен өттү эле,\nАл Каныкей кулунум\nСексен нөкөр кыз алып,\nСейилге чыгып кетти эле.\nАл сейилден келген соң,\nЫрымдап чачын өрүңүз,\nКүн белгиси - он күн\nКаныкейди көрүңүз!\nСан казына, көп дүйнө\nКөрүмдүккө бериңиз!»\nТемиркан мындай дегенде,\nМейманкана беш сарай\nБекемдиги бир далай,\nКаалга темир сом калай,\nКыз да болсо Каныкей\nКызматы артык ушундай.\nБукардагы кырк кожо\nАл сарайдын ичинде,\nБаары дүрбөп жүгүрүп,\nКөк тулпарды алды эми,\nМейманкана сарайга\nБерен Бакай ошондо\nАтынан түшүп калды эми.\nДүнүйөнү жайнатып,\n\fКызыл кишмиш, кысыр тай\nАбаң Бакай төрөгө\nБалбыратып кайнатып,"
  },
  {
    "id": "1386",
    "text": "Дүнүйөнү жайнатып,\n\fКызыл кишмиш, кысыр тай\nАбаң Бакай төрөгө\nБалбыратып кайнатып,\nМейманга Бакай киргенде\nКабылан Манас, кырк чоро\nСексен арга дилде артып,\nКүндүз жүрбөй, түн катып,\nАл Букардын сарайга\nАзууларын аркайтып,\nАстыңкы эрдин шалкайтып,\nҮстүндө жүгүн доңкойтуп,\nӨрдөктөй мойнун койкойтуп.\nКүүгүм кире, күн бата,\nКалктын алды ным жата,\nБукардагы сарайга\nБурулуп көк жал кирди эле,\nЫрамандын Ырчы уулу\nЫчкыры түпөк кырк муундуу,\nАйкөл шердин алдында\nЫрдап ырын айтты эле.\nАл капкадан кирерде,\nКыраандар бөлөк бөлүнүп,\nКызыр чалган эр Манас\nОпол-тоодой көрүнүп,\nБукардагы чынар бак,\nКудайы жалгыз, дини ак\nКүйөө болуп Букарга\nКөк жал эр келди ошол чак.\nЖелмаянга жүктөтүп,\nАла келген эмеспи\nТөрөсү минчү төөдөй так.\nКырк чоролор экөөлөп,\nОнжоңдотуп Кула атын\nОпурулган каранды\nОн эки чоро жетелеп,\nКан Букарга калбайып,\nКан Манас кирип барганы,\nСексен сулуу кыз алып,\nСейилге кеткен Каныкей"
  },
  {
    "id": "1387",
    "text": "Кан Букарга калбайып,\nКан Манас кирип барганы,\nСексен сулуу кыз алып,\nСейилге кеткен Каныкей\nКошо келип калганы.\nКаныкейдин сексен кыз,\nСексен кыз эмес, сексен уз,\n\fОймок ооз, бото көз,\nӨңкөй окшош кара көз,\nКырмызы бешмант, жалжал көз,\nКылпылдаган сулуудан\nКыйындап жыйып алыптыр,\nКызыр чалган канкорду\nСыртынан сынап калыптыр.\nАл Каныкей капырың,\nАкылга дыйкан бакырың\nСыртынан сынап көк жалды,\nЖыпар күңкүп, жез бурап,\nАркардай таңын кылайтып,\nАк тамагын булайтып,\nАкырын сүйлөп муну айтып,\nҮкүнүн жүнү жүндөнүп,\nБулбулдун үнү үндөнүп,\nАйтылбайт сөздүн бекери,\nТүгөл окшош сексен кыз\nКаныкейдин жөкөрү.\nСырдашына кеп айтып:\n«Адам, сырттан келди Букарга\nКөрдүңөрбү? - деп айтып,\nКабылан экен, шер экен,\nКөз келтирип бир кудай\nКара беттин таалайга,\nЖазып койгон эр экен.\nУктаса келбейт ойго түш,\nУрматтуу Манас күйөөлөп,\nУкумда болбойт ушул иш.\nКөк жалдын көк жал экенин\nЭчак каалап билгемин."
  },
  {
    "id": "1388",
    "text": "Урматтуу Манас күйөөлөп,\nУкумда болбойт ушул иш.\nКөк жалдын көк жал экенин\nЭчак каалап билгемин.\n«Канетсе канкор келет?» - деп,\nКудайдан сурап жүргөмүн.\nБиттейимде биригип,\nБармактайда баш кошор\nБаатырдын анык өзү экен.\nБар келтирип кудурөт\nАйдап келген кези экен!\nКечээ, Көгала атчан Чубакка\nКөрүнөө айза сунганда,\nАкыр заман мен салып,\nАлайды көздөй кууганда,\n\fАкбалтай уулу ал Чубак\nАйласын таппай шашканда,\nАнталаңдап ошондо,\nАлам деп келген ал Чубак\nАлайды көздөй качканда\nБелестен чыкты беш киши -\nБелгилүү шердин өзү экен,\nӨзү турмак Манастын\nКараган кара көзү экен!\nАкбалтайдын эр Чубак,\nАбыдан жайды айткан го,\nКабарын угуп Чубактан,\nКамына канкор чыккан го.\nДегенине көнбөсө,\nКеректүүсүн бербесе,\nКыргынды кызык салат ко,\nКычыгына бир тийсе,\nУшу турган Букарды\nКылычтап башын алат ко.\nТүрү суук, заары күч,\nКатылганды кылган түз.\nШимирсе канга тойбогон,\nТийишкен аман болбогон,"
  },
  {
    "id": "1389",
    "text": "Түрү суук, заары күч,\nКатылганды кылган түз.\nШимирсе канга тойбогон,\nТийишкен аман болбогон,\nБерен да экен, шер да экен,\nБелгилүү көк жал эр да экен,\nЖер үстүндө орногон,\nТемир коргон чеп экен.\nАлөөкөнү алганы,\nКыжылдаган кытайдын\nКылычтап башын алганы,\nКыйындыгы эп экен.\nАлпын айдап артынан,\nБелсенген экен бул берен\nМен байкуштун дартынан.\nКүйөө кылсам төрөнү\nКүптүүнү жазар шер экен.\nҮзүлгөнүн уласам,\nЧачылганын жыйнасам,\nОн сегиз миң ааламга\nЧаркы жетер эр экен,\nКүрдөөнү жазар шер экен,\nКызматын кылсак төрөнүн,\n\fКытай эмес кылымга\nТатып берер эр экен.\nКуда болуп мал берди,\nКөк жалдын түрүн көрөйүн,\nЖаралган жалгыз төрөмө\nКалдайган башым туу кылып,\nКатын башым эр кылып,\nКараан болуп берейин.\nКанкордун канкор экенин,\nМен кара бет Каныкей\nЭбак эле билгемин,\nКан экени чын болсо,\nКаныкей издеп келер - деп,\nАлда Таала жалгыздан\nУшуну сурап жүргөмүн».\nМына ошонтүп, Каныкей\nӨзү бала секелек,"
  },
  {
    "id": "1390",
    "text": "Алда Таала жалгыздан\nУшуну сурап жүргөмүн».\nМына ошонтүп, Каныкей\nӨзү бала секелек,\nӨрүмгө чачы жетелек.\nБаабединин бат айтып,\nКоросонго кой айтып,\nСыртынан карап отуруп,\nСынына бүтүн толтуруп,\nМына ошондо канкордун\nКанкордугун билди эми,\nЖогун тапкан эмедей,\nЖолу болгон Каныкей\nЖоодурап анда күлдү эми.\nБилбегенди билгизчү\nБилимдүү Бакай карыя\nСексен төөгө дилде артып,\nТемиркандын ордого\nТеңизиң Бакай барды эми.\nКуда болуп мал айдап:\n«Кулдук!» - ташып май чайнап,\nАйкалып жатып калды эми.\nБул Букардын ордодо,\nКаныкейдин убагы\nОн жети жашка толгондо,\nАзыр кайра баргын - деп,\nАнан кызым алгын - деп,\nДушман айтса көнбөскө,\nБөлөк канга бербеске\n\fАк буудай унун чайнашып,\nКылычтын мизин жалашып,\nЧын убада кылышып,\nКармап алып чыбыкты\nОртосунан кыйышып,\nОн эки капка Букарга\nОйрондор барып конушуп,\nБеризаада бейбакка\nБекем куда болушуп,\nКапкадагы сексен кыз,\nКадырманы Каныкей"
  },
  {
    "id": "1391",
    "text": "Беризаада бейбакка\nБекем куда болушуп,\nКапкадагы сексен кыз,\nКадырманы Каныкей\nКызыл көйнөк, айча бел,\nКылпылдаган сулуунун\nКыл эмесин таштабай,\nКыйынын жыйып алыптыр.\nЖурт жыйылып, эл толуп,\nКалк капкада турганда,\nКүмүштөй көздүү, күн жүздүү,\nКүркүрөгөн кабылан\nКарчыгадай камынып,\nКабыландын өзүнө\nКайыптан акыл табылып,\nБадана кийип балкылдап,\nТемиркан кызы Каныкей\nАйдай бети жаркылдап,\nКаныкейди көргөндө\nКалк жарданып, таң калып,\nКалктар карап турду эле,\nАйкөл шердин жанында\nАжыбай, Бакай каны бар,\nКырк чоросу дагы бар,\nКечээ, Кум-Булактын белинен\nТаап алган сур күчүк,\nКумайыгы дагы бар.\nЖаш табылган Кумайык\nКөзү ачылбас чагында,\nЖаман бакса Кумайык\nӨлүп кетер табында,\nАжыбай, Бакай көтөрүп,\nКара сурдун сулуусу,\nБусурмандын нурдуусу\nКаныкейге бет алып:\n\fКум-Булактын белинен,\nДаарат алган жеринен\nТаап алган Кумайык:\n«Мойнуна каргы тагып бер,\nБек жакшылап багып бер."
  },
  {
    "id": "1392",
    "text": "Даарат алган жеринен\nТаап алган Кумайык:\n«Мойнуна каргы тагып бер,\nБек жакшылап багып бер.\nӨлтүрүп салсаң жаман ат,\nКумайык сага аманат!\nКайыбынан кабылган,\nКудай сүйүп өзүңө\nКыраандын бирөө табылган,\nКөк жору буйруп күчүк тууп,\nБир өзүңө туш кылган.\nЭркек бакса токтобойт,\nКайып болот, - деп угам,\nКең көйнөктүн тазасы,\nУргаачынын баашасы\nЗайып багып бербесе,\nМайып болот, - деп угам,\nТүбү кайып Кумайык\nКазына зайып бакбаса\nМураадына бир күнү\nЖетип калат, - деп угам,\nБаккан менен токтобой\nАкыры качып Кумайык\nКетип калат, - деп угам.\nАйтканым ушу билип ал,\nАрслан бейбак, тилимди ал!\nЖалгыз жерин кирдетип,\nЖарты кылын сындырба!\nОлуязаада, - деп угам,\nКасиетиң билгизсең,\nКүн мезгили бир алты ай,\nАлты айдан кийин Кумайык\nАман колго тийгизсең,\nАртылтып камчы чаппасмын,\nАртыңдан күнү албасмын.\nЖакшы багып күчүктү\nАрсландыгың билгизсең,\nАман колго тийгизсең,\nСизге таазым кылбасам,"
  },
  {
    "id": "1393",
    "text": "Жакшы багып күчүктү\nАрсландыгың билгизсең,\nАман колго тийгизсең,\nСизге таазым кылбасам,\nТөшү түктүү жер урсун,\nТөбөсү ачык көк урсун!\n\fКөпкөлөң болуп окустан,\nКөмүлтүп койбо кокустан.\nКумайыктын мойнунда\nАлтындан каргы боосу бар,\nЖоголуп кетсе кокустан,\nБукар эмес тегеле\nКылымдын малы түтө албас,\nКыйыныраак доосу бар.\nӨлтүрүп койсоң жаман ат,\nКумайык сизге аманат!\nЖакшы баксаң Кумайык,\nЖылкыдан түмөн мал соём,\nАтыңды «Айым» ат коём.\nКадырлаш болгон түнүмдөй,\nЧекеме бүткөн күнүмдөй,\nКумайык көзү жоголсо,\nТескери берем батамды,\nТегеле кырам атаңды.\nКетмендеп жерди ачтырбайм,\nКумайыгым жоголсо,\nКочуш тукум чачтырбайм.\nКызык айтсам мунум бар,\nАаламдын шаасы жеткисиз\nКумайыктын куну бар».\nАлтымыш келин, сексен кыз\nАл Каныкей баш болуп,\nАйтканына көндү эми,\nКол башындай сур күчүк.\nШер аталган көк жалың\nАманат кылып берди эми.\nКолуна алып караса,\nКол башындай сур күчүк\nБир адамга билгизбей,"
  },
  {
    "id": "1394",
    "text": "Аманат кылып берди эми.\nКолуна алып караса,\nКол башындай сур күчүк\nБир адамга билгизбей,\nБир кишиге туйгузбай,\nӨз колуна алды эми.\nКөз ача элек чагы экен,\nКөбүрөөк тиктеп бакпаса,\nКөмүлгүрдүн Кумайык\nӨлүп калар табы экен.\nСур күчүк алып Каныкей,\nАсмандан алданын күнү бүркөлүп,\nБашына алтымыш санаа бир келип:\n\f«Өлүп калса Кумайык\nТүпкө чогуу жетеби,\nАлакандай Букарды\nТакыр чаап кетеби?\nКумайыкты шылтоолоп,\nЖазаны башка салабы?\nБукардын каны атама\nКызыкты чогуу салабы.\nКыргын кылып Букарды,\nКыз-катынын олжолоп,\nКалкына алып барабы?» -\nДеп, ошонтүп, Каныкей\nБайтал бээни сойдуруп,\nБир кишиге көргөзбөй,\nБайтал бээнин казысын\nТили менен сордуруп,\nОозу менен сүт берип,\nЧыканактап тынч албай,\nЧырым этип уйку албай,\nМинтип бакты тайганды,\nМойнуна болоттон каргы тактырды,\nЖонуна жолборстон үртүк жаптырды,\nКырк аркан бою ор казып,\nТүбүнө байлап бактырды.\nАй караңгы жаз чыгып,\nАзуулуулар кас чыгып,"
  },
  {
    "id": "1395",
    "text": "Кырк аркан бою ор казып,\nТүбүнө байлап бактырды.\nАй караңгы жаз чыгып,\nАзуулуулар кас чыгып,\nЖырткычтар уурдап кетет - деп,\nТүбүнө чогуу жетет - деп,\nАйлыгына ат берип,\nАкы аябай бат берип,\nКароолду камдап калтырып,\nСакчыны мыкты салдырып,\nАзапты артык тарттырып,\nАңдыган азуулуулардын\nБир канчасын аттырып,\nАлты ай мезгил толгондо\nАсыл күчүк Кумайык\nЖойлоор чагы болгондо,\nКүйүп турган чок чыгып,\nТөрт аяктуу жырткычта\nМындай кыйын жок чыгып,\nМойнунда болот каргыны\n\fЖара чайнап салганы,\nСексен келин, сексен кыз\nСейилдикте жатканда,\nКөп кыздардын ичине\nКырып ийчү эмедей,\nЖойлоп кирип барганы.\nАйкырып үндү салгыча,\nКаргыдан кармай калгыча,\nСөксөөлдүн чогуна\nКуйругун чаап алганы.\nКуйругу чокко тийгени,\nҮч эли жери күйгөнү.\nЖапааны жаман салар - деп,\nКумайыктын айынан\nЖаңжалдашып калар - деп,\nМай менен майлап жаткыча,\nКүйгөн жерин жоготуп,\nТазалап жүнүн арткыча,\nӨткөн иштин жайынан,"
  },
  {
    "id": "1396",
    "text": "Май менен майлап жаткыча,\nКүйгөн жерин жоготуп,\nТазалап жүнүн арткыча,\nӨткөн иштин жайынан,\nКумайыктын айынан,\nБашкача кудай урганы,\nЧоңдугу тоодой көрүнүп,\nКөргөндүн көөнү бөлүнүп,\nКумайыктын айынан\nКүйөөлөп түшүп калганы,\nКуйругу күйүп Кумайык\nКаары катуу төрөнүн\nАстына жойлоп барганы.\nКүчүктү көрүп Манастын\nКан ичме жини кармады.\nКаалгадай кашка тиш,\nКалайыктан башка тиш\nБөлө-бөлө чайнады.\n«Уручу кудай урду - деп,\nБаккын деген күчүктү\nКүйпүл күчүк кылды - деп,\nКөңүлүн чындап салбастан,\nБейбакты кудай урду - деп,\nМендесине табылгыс\nБереним карып кылды - деп,\nӨзү бала секелек,\nКөпкөлөң болгон тейтелек,\n\f        Байкасам кудай урду - деп,\n        Багып бер - деген күчүктү\n        Күйпүл күчүк кылды» - деп,\n        Колдон кармап имерди,\n        Колтукка тээп жиберди.\n        Кызыгына бата элек,\n        Коюнуна жата элек,\n        Аалымдарды жыя элек,\n        Сол колдон кармап имерип,"
  },
  {
    "id": "1397",
    "text": "Коюнуна жата элек,\n        Аалымдарды жыя элек,\n        Сол колдон кармап имерип,\n        Колтукка тээп жиберип,\n        Эки кара кабырга\n        Эрдин буту тийгенде,\n        Эпсиз кыйрап кеткени,\n        Он эки түгөй кабырга\n        Ычкына жазып өткөнү.\n        Мына ошондо Каныкей\n        Көңүлү кетип бөлүнүп,\n        Каяшаны айтпастан\n        Көзүнүн жашы төгүлүп,\n        Өз убалым өзүмө,\n        Өз кылганым жетти - деп,\n        Каяшаяк берген жок,\n        Кабагым-кашым деген жок.\n        Кылмыштуу иштин айынан,\n        Жаза салып мойнуна,\n        Жатпай кетти койнуна."
  },
  {
    "id": "1398",
    "text": "Жети кандын бузугу. Колдун Бээжин аттанганы\n        Кокон кандын Козубек,\n        Маргалаңдын Малабек,\n        Анжыяндын айры сакал Сынчыбек,\n        Үкөк сакал өзүбек,\n        Муну менен төрт кандын эли сарт болуп,\n        Белге таңуу ал эмес,\n        Бел оору тийген дарт болуп,\n        Ал аз болуп калгансып,\n        Ара жерден чаң келип,\n        Төмөнкү Ындыстандан да келип.\n        Сары-Арканы жердеген,\n        Салмактуу кыйын эл деген,\n        Керегеси жыгачтан,\n\fТүп атасы Алачтан,\nАйдаркан уулу эр Көкчө,\nОшо тойго бул келип.\nЭштектердин Жамгырчы,\nМында Текече кандын Ормонбек,\nЭки-Кемин жайлаган,\nЭгиз кара ат байлаган,\nКүздүк күрүч айдаган,\nКүрмөгүн берип байлаган,\nКара тилин кайраган,\nКан алдында сайраган,\nКурама жыйып, журт кылган,\nЭйбит кандын эр үрбү\nОшол тойго да келип.\nТөмөнкү Урум элинен\nБуудайкан уулу Музбурчак\nБу да келип тоюна.\nАлагай көзү чолпондой\nАй кулагы калкандай,"
  },
  {
    "id": "1399",
    "text": "Буудайкан уулу Музбурчак\nБу да келип тоюна.\nАлагай көзү чолпондой\nАй кулагы калкандай,\nБатасы журтту байыткан,\nБайкаганда жарыткан,\nКатагандын кан Кошой\nКалыс айтар ал болуп,\nОн эки кан бусурман\nҮйрүлмөнүн сазына\nҮйрүлүп жыйын кылганы,\nЧогулманын сазына\nЧогулуп жыйын кылганы.\nКепти ортого салышып,\nЧогулушуп алышып,\nТапкычташып табышып,\nОн эки кан бусурман\nЖыйбайт деген эмине?!\nОшондо жаткан Манаска\nКылбайт деген эмине?\nТөбөсүнөн Манасты\nБаспайт деген эмине?\nТөрт түлүгүн кедейдин\nЧачпайт деген эмине?\nТөбөсүнөн басалы,\nТөрт түлүгүн чачалы.\nТийип алып бээсин,\n\fЧыгаралы кээсин,\nЖакын келсе Манастын\nЖайната муштап мээсин,\nЧыгаралы кээсин!\nБайкадыңбы, Манастын\nБарбайганын көрдүңбү,\nСууга салган чаначтай,\nДардайганын көрдүңбү?\nАк маралды кубалап,\nУу кылганын көрдүңбү?\nАшкере элдин баарына\nЧуу кылганын көрдүңбү?\nКара токой капчыгай\nЖоо кылганын көрдүңбү?\nКачып барган кедейди"
  },
  {
    "id": "1400",
    "text": "Чуу кылганын көрдүңбү?\nКара токой капчыгай\nЖоо кылганын көрдүңбү?\nКачып барган кедейди\nЗор кылганын көрдүңбү?\nЖердеп турган Таласты\nЖер кылганын көрдүңбү?\nКаңгайдан келген чорону\nКан кылганын көрдүңбү?\nКачып келген бузукту\nТең кылганын көрдүңбү?\nАлмамбет менен Чубакты\nШер кылганын көрдүңбү?\nОн эки кылым, салбады\nМуну менен Манаска,\nУкурук кайрар калбады.\nБу Манасты чаппасак,\nЭсебин чындап таппасак,\nБуланы булап алат ко,\nБузукту Манас салат ко!\nУшу кезде Манастын\nКазандай кара бөркү бар,\nОюна койсок кедейдин,\nКалайыктын баарысын,\nБилемин деген эрки бар.\nМундай кылып оттошуп,\nОн эки кан бусурман\nМасилетин токтотуп,\nОшондо Кошой муну айтат:\n«Телегейи тең эле,\nШай колдогон эр эле,\n\fУшу турган бусурман\nБагып алчу эр эле.\nУшу кезден Манастын\nКайраты кыйын эме эле,\nАлакандай бусурман\nЭсебин чогуу таппасын,\nЭстетип коюп Манаска\nЭзелки жиниң какпасын.\nУшу турган калайык\nЧогуу жыйып албасын,"
  },
  {
    "id": "1401",
    "text": "Эстетип коюп Манаска\nЭзелки жиниң какпасын.\nУшу турган калайык\nЧогуу жыйып албасын,\nКаканчындын Бээжинди\nЧогуу кырып салбасын.\nТаласта турат жер жайлап,\nЭсине салсаң Бээжинди,\nАлакандай бусурман\nСени айдап кирет кембайлап.\nБээжиндин жайын мен билем,\nНук байгамбар тушунда\nТопон суу жүргөн ушунда.\nТопон суу толкуп акканда,\nЖер дүйнөнү басканда,\nОшондон кийин жер болгон,\nУялуу кытай эл болгон.\nАк байгамбар Мукамбет\nКаршыга чыгып турганда\nНур төгүлгөн Бээжинге,\nАзирети Аалы-Шер,\nАрадан келген Чоң-Бээжин.\nКозгоп коюп Манасты,\nСалык кылып жыйбасын,\nАйдап жүрүп Бээжинге\nАнык кырып салбасын.\nНасыят айтса Кошойдун\nНасыятын билген жок,\nОн эки кандын бусурман\nАсты тилге кирген жок,\nАйтып турса Кошойдун\nБирөө тилин алган жок,\nМуну менен бусурман\nТим аянып калган жок.\nАйза сайчу мыктууну\nАйдап чыкты көрдүңбү?!\n\fАйбалта чабар ыктууну\nШайлап чыкты көрдүңбү?!\nЖазы жаак, жалпак тил\nЧечендерин бир бөлдү,"
  },
  {
    "id": "1402",
    "text": "Айбалта чабар ыктууну\nШайлап чыкты көрдүңбү?!\nЖазы жаак, жалпак тил\nЧечендерин бир бөлдү,\nЖазбай атып салучу\nМергендерин бир бөлдү.\nКылыч чабар ыктуусун,\nЖоонун ыгын билер мыктуусун,\nБулардын баарын чогултуп,\nАйдап чыкты көрдүңбү?!\nАйчыгы алтын кызыл туу\nАстына салып көтөрүп,\nОн эки миң мергендер\nТаласты көздөп бет алып,\nАт салышып турушуп,\nӨлөр антын кылышып,\nАк буудай унун чайнашып:\n«Качкан катын болсун!» - деп,\nКелеме шарып кармашып,\nКең Таласты чек алып,\nУбаданы бек кылып,\nАйзакердин ыктуусу,\nБаарысынан мыктуусу,\nКөк кепичин көбөйтүп,\nАргымагын кекейтип,\nКокон каны Козубек,\nКаны кирди көрдүңбү?\nАрт жагынан былкылдап,\nБаары кирди көрдүңбү?\nКээ бирөөнүн мингени -\nКара байыр казанат,\nКээ бирөөнүн мингени -\nКалбыр өпкө, жез билек.\nОн эки кан бусурман\nӨөдө-төмөн карабай,\nӨлөмүн деп санабай,\nКылычтары кылкылдап,\nАйзалары былкылдап,\nАттанып түштү Таласка,\nКатылмак болду Манаска."
  },
  {
    "id": "1403",
    "text": "Кылычтары кылкылдап,\nАйзалары былкылдап,\nАттанып түштү Таласка,\nКатылмак болду Манаска.\nМанас кандын кырк чоро\nКырк чоронун мыктысы,\n\fКөк сүлөөсүн бөрк кийип,\nКөгала калкан ойногон,\nБашын бар алтынга көлөгөн,\nАягын миң күмүшкө жөлөгөн,\nКараңгыда көз тапкан,\nКапилетте сөз тапкан,\nАстына басса акжолтой,\nАлыска жүрсө сан колдой,\nБайдын уулу Бакай кан\nБал менен оозун чайкаган,\nБадышасы чоронун,\nАдамдан тууган олуя,\nБакай баатыр көк жалдын\nАкылы кенен дарыя,\nАкылман Бакай олуя\nОн эки кандын бул кылыгын көргөндө\nЧоролордун баарысын\nЖыйып турду көрдүңбу?\nУлак кандын Сыргагын\nТыйып турду көрдүңбү?\nМасилет кылып бакырып,\nБакай баатыр ошондо\nАргындын уулу Ажыбай,\nАкылманын чакырып,\nАтаңдын көрү, кырк чоро,\nКыркыбыз кырк жерден келген эр элек,\nБаарыбыз тегиз шер элек!\nАтсыз келди кээ бирөө,\nАтсыз келген чорого\nАркар аяк, жез билек,\nАт күлүгүн мингизди.\nТонсуз келген чорого\nКош бадана, торгой көз,"
  },
  {
    "id": "1404",
    "text": "Аркар аяк, жез билек,\nАт күлүгүн мингизди.\nТонсуз келген чорого\nКош бадана, торгой көз,\nКелеме бото, кең күрмө,\nЖакасы алтын, жеңи жез,\nТон мыктысын кийгизди.\nКатынсыз келген чорого\nОймок ооз, бото көз,\nКелеңкер чачпак, кең соору\nЗайыптуу кылды зор Манас.\nДинсиз келген чорого\nАла чапан Айкожо\n\fМолдо берди зор Манас.\nҮйсүз келген чорого\nКадимкидей кылчайбай,\nОрдо берди зор Манас.\nАргын кан уулу Ажыбай\nАлтымыш түрдүү тил билет,\nКытайдан келген жоо болсо -\nКыйындык түшүп калбасын,\nМындан кабар алып бер.\nДини ыслам эл болсо,\nБелгилеп кабар салып бер.\nУшу турган Таласка\nБелгилеп менде желбеген,\nБейдаарат адам келбеген.\nОйлоп карап олтурсак\nКазып койгон ор келет,\nКайран жанга чоң келет».\nБурамалуу кең найдар\nБурчунан кармап имерди,\nБу кабарды билишке\nАргын кандын Ажыбай,\nАдейилеп жиберди.\nАжыбай кетти кабарга\nЫрамандын Ырчы уулу\nЫчкыры түпөк кырк мууну\nКырктын башы Кыргыл чал,"
  },
  {
    "id": "1405",
    "text": "Ажыбай кетти кабарга\nЫрамандын Ырчы уулу\nЫчкыры түпөк кырк мууну\nКырктын башы Кыргыл чал,\nКыркында көпкөн жинди чал,\nҮзүктөй калпак Шууту кул,\nКара болот кең далы,\nКабарыңда бар бекен,\nКан Балтайдын Чубагы\nАлтын айдар чок белбоо\nАзизкандын Алмамбет\nБаабедин кандын Байчоро,\nАт семиртип ык болгон,\nМуну менен Манас кан\nАралашып кырк болгон.\nАрслан тууган кырк чоро\nСунгандан айза тартпаган,\nСумсайып жоодон качпаган,\nЖекене белге курчанган,\nЖети миңдей жоо келсе,\n\fЖеке бири кол салган.\nБөрк ал десе, баш кескен,\nМанас кандын кырк чоро,\nЖылкыда тулпар ала баш,\nАлмамбет, Чубак аралаш,\nТаласка келген кишиге\nБаарысы бирдей таң калып,\nКолундагы болотту\nБилекке ороп карманып,\nЖоо бөрүсү эрендер\nАйбалта белге байланып,\nЖоо-жарактын баарысын\nКамдап турду шайланып.\nБайгамбар султан дини ак,\nБээжинде калган алтын так,\nАзизкандын Алмамбет\nСарала оозун бурду эми,\nСандыргалуу Чубакка"
  },
  {
    "id": "1406",
    "text": "Бээжинде калган алтын так,\nАзизкандын Алмамбет\nСарала оозун бурду эми,\nСандыргалуу Чубакка\nКеңешин айтып турду эми:\n«Мекеден келген жоо болсо,\nМекени көздөп сен тийгин,\nБээжинден келген жоо болсо,\nСарала атты минейин,\nБээжинди көздөй тиейин.\nАйза кармап, топ бузуп,\nБыйыл ажал келсе окко учуп,\nБылкылдак куурай бышкыча,\nМыйзамдын гүлү учкуча,\nТынбай алты ай урушуп,\nАжал жетсе өлөйүн,\nАмалым болсо бу жоонун\nАрасын канга боёюн».\nУй куймулчак Сарала\nУюлгутуп Алмамбет,\nСарала оозун бурду эми.\nАтышып көнгөн Алмамбет\nАлиги келген көп жоого\nБеленденип турду эми.\nАлышса адамдын алы жетпеген,\nАрсландын тиши өтпөгөн,\nАч айкырык, куу сүрөөн,\nАкбалтайдын Чубагы,\n\fАй-ааламды буй кылган,\nКөк калдагай тон кийген,\nКөгала сындуу ат минген,\nКара мүртөз чунагы,\nКан Балтайдын Чубагы\nКөрүнөө келген көп жоого\nБеленденип турду эми.\nАргын кандын Ажыбай\nАлтымыш бурку тил билген,\nАл утурлап барды эми,"
  },
  {
    "id": "1407",
    "text": "Беленденип турду эми.\nАргын кандын Ажыбай\nАлтымыш бурку тил билген,\nАл утурлап барды эми,\nАсталап кепти салды эми:\n«Алакандай бусурман\nАйдап келип калыпсың,\nАйзакерден ыктууну\nАстына айдап салыпсың!\nАшалбай калган тоо барбы?\nСени менен бусурман,\nАтыша чыккан жоо барбы?\nКазып койгон ор барбы,\nКамынышып калыпсың,\nКайратташкан жөө барбы?\nБек жыйылып калыпсың,\nБеленденип алыпсың,\nБейкабар жаткан тоо барбы,\nБээжинден келген жоо барбы?»\nАнда алар муну айтат:\n«Ала көөдөн Манасты,\nАлыбыз келсе бу жолдо\nАлганы келдик Манасты.\nТиебиз - деп, биз келдик\nКең-Колдогу бээсин,\nЧыгарабыз Манастын\nКапкайдагы кээсин.\nТозбогун менин жолумду,\nКоё бергин колумду,\nКөргөзгөнү биз келдик,\nКапкайдагы сонунду!»\nАргындын уулу Ажыбай\nКайта тартып бакырып,\nКан Балтайдын Чубагын:\n«Кайдасың?» - деп чакырып,\nБарабанды койгулап,\n\fКабар берди чорого\nДоолбасты койгулап.\nАзизкандын Алмамбет\nАстындагы Сарала"
  },
  {
    "id": "1408",
    "text": "Барабанды койгулап,\n\fКабар берди чорого\nДоолбасты койгулап.\nАзизкандын Алмамбет\nАстындагы Сарала\nОңдоп-солдоп камчылап,\nОң-тетири теминип,\nУлак кандын Сыргагы\nКөк Чебичтей ат менен,\nКөк күлдүркөн тон менен\nАлкымга түшүп айкырып:\n«Алда!» - деп ураан чакырып,\nАттанып кирди эр Сыргак.\nКөгала менен кыйгаштап,\nКөргөн жерден чыр баштап,\nСыр найза колдо күркүрөп,\nКараанынан Чубактын\nЖер айланып дүркүрөп,\nАркасынан кырк чоро\nКошо жүрдү дүркүрөп.\nКырк кабылан жетет - деп,\nКыялы келсе кырк чоро\nУшул келген элимди\nКыргын кылып өтөт - деп.\n«Айланайын, кырк чоро,\nБулардын кандары акмак эмеспи,\nКалың журтта не жазык?\nКокустан, катылып кирип өлтүрсөң,\nАкыры бир күн өлөбүз,\nТаңда магшар күнүндө,\nБайгамбар казы болгондо\nКандай жооп беребиз?\nАйзакерден ыктуусун,\nКабылан Манас алдына\nКармап алып баралык\nБашчы болгон мыктуусун.\nКырк чоро, кыраандыгың сында жок,\nКыйратып кырып коёрго"
  },
  {
    "id": "1409",
    "text": "Кармап алып баралык\nБашчы болгон мыктуусун.\nКырк чоро, кыраандыгың сында жок,\nКыйратып кырып коёрго\nКытайдын журту мында жок!»\nБакайдын тилин алды эми,\nАзизкандын Алмамбет,\nАкбалтайдын Чубагы\nАламан койгон чорону\n\fАраң тыйып алганы,\nӨзү келген бусурман\nАңдабай келип катылып,\nАзапка түшүп калды эми.\nАзизкандын Алмамбет\nАйдап алды бир миңди,\nАкбалтайдын Чубагы\nКембайлады бир миңди.\nКалгандардын баарысы\nАттан түштү буркурап,\nАйбалтасын ташташып,\nЧийип турду сызыкты,\nӨзү келген бусурман\nМанас кандын чородон\nКөрмөк болду кызыкты,\nМанас кандын чоролор\nСалмак болду бузукту.\nСараладай ат минип,\nСары жаргак шым кийип,\nТүпөгү жок айза алган,\nЖалаң кылыч байланган,\nАлтын айдар, чок белбоо\nАзизкандын жалгызы\nАралап келип кирди эле,\nАкбалтай кандын Чубагы\nАйдап алды көрдүңбү?\nОн эки кандын аскерин\nБүткүл аттан түшүрүп,\nКан Манастын кырк чоро\nЭр Манастын алдына\nБайлап барды көрдүңбү?"
  },
  {
    "id": "1410",
    "text": "Бүткүл аттан түшүрүп,\nКан Манастын кырк чоро\nЭр Манастын алдына\nБайлап барды көрдүңбү?\nОшондо Байдын уулу Бакай кан,\nОрдонун алды чаң болуп,\nОн эки миңче жан болуп,\nБаарысы барды жайланып,\nМалдай болуп айдалып!\nКан Манаска барганда\nКүндөн калды көрдүңбү?\nБаары бирдей жалдырап,\nТилден калды көрдүңбү?\nОшол кезде кан Манас\nКаарданып дүпүлдөп,\n\fТолкуган көлдөй күпүлдөп,\nАч болотко шайланып,\nАлмаз кылыч байланып,\nУрунарга тоо таппай,\nУрушарга жоо таппай,\nАраң турган Манас кан\nКаарланып төгүлүп,\nЖалаңкычтай көрүнүп,\nМайлаган буудай жүздөнүп,\nЖөө туман көздөнүп,\nОшол чакта Манаска\nОн эки кылым салбаган,\nКайыр айтчу калбаган.\nЖаяны кесип жеп турат,\nБусурман эмес талкалап,\nКытайды бузам, - деп турат.\nКабарын карап олтурса,\nКанга Манас тоёбу?\nОшол келген эл түгүл\nКылымды Манас коёрбу?\nАңдыгыча болгон жок,\nАрслан тууган кырк чоро\nАлтын көчөт килемге\nАзыз тууган Манасты\nАлып келип салды эми,"
  },
  {
    "id": "1411",
    "text": "Арслан тууган кырк чоро\nАлтын көчөт килемге\nАзыз тууган Манасты\nАлып келип салды эми,\nБайлоодо жаткан көп элге\nКөтөрүп алып барды эми.\nКан Манасты көргөндө\nТил сүйлөбөй былкылдап,\nОшол элдин баарысы\nТилден калды күңкүлдөп,\nАйласын таппай жети кан\nБирине бири бүлкүлдөп.\nОшол чакта кан Манас\nКаарданып күпүлдөп:\n«Он эки кан бусурман,\nКуржунда булуң чачтымбы?\nМени мындай кылгандай,\nКуланың куба качтымбы?\nСандыкта булуң чачтымбы?\nАтаңдын көрү, жети кан,\nСааныңды тие качтымбы?\n\fАйры белес, кайкаңды\nАшканымды билесиң,\nАй-ааламда бусурман\nБакканымды билесиң.\nМанас, Манас болгону\nБаатыр атка конгону,\nОзгонумду билбейсиң,\nДушман-жоонун бетинен\nТуу болуп туруп четиңе,\nТозгонумду билбейсиң.\nКурама темир курч эмес,\nКуралган кандар журт эмес.\nБадыраң темир курч эмес,\nБашка өскөн кандар журт эмес.\nЧалгырты турат көзүндө,\nЧамасы келсе бу кандар\nЧалганы турат өзүмдү.\nКыйшыгы турат сөзүндө,"
  },
  {
    "id": "1412",
    "text": "Чалгырты турат көзүндө,\nЧамасы келсе бу кандар\nЧалганы турат өзүмдү.\nКыйшыгы турат сөзүндө,\nКыйыгы келсе жети кан\nКылганы жүрөт өзүмө.\nАтаңдын көрү, кырк чоро,\nЖети канды байлачы,\nБери карай айдачы!»\nОшол чакта жети кан\nБири тилге келген жок,\nКаарынан Манастын\nКоркуп жооп берген жок.\nМанастын сөзүн бурабы:\n«Айда!» - деп, буйрук кылган соң,\nАйдабай чоро турабы!\nАргын кандын Ажыбай,\nАкбалтайдын Чубагы:\n«Баарын айдап келгин» - деп,\nКабар берип турганда\nКүлүк аттай кыйгачтап,\nЭштектердин Жамгырчы\nКол куушуруп ийилип,\nМанаска келди сөз баштап,\nАкырын айтып, бек таштап:\n«Баашалуу огой эл мына,\nКарартып казган ор мына,\nКайнатып койчу шор мына,\n\fБайлоочу болсоң кол мына,\nАйдоочу болсоң жол мына,\nКыруучу болсоң биз мына!\nАшуусу аскар белдерден\nАркар атып жеп келдик,\nАрслан Манас барында,\nАтактуу Бээжин жер менен\nАтышалы, - деп келдик.\nКызыл чоктуу кытайды\nКырып берер, - деп келдик,"
  },
  {
    "id": "1413",
    "text": "Атактуу Бээжин жер менен\nАтышалы, - деп келдик.\nКызыл чоктуу кытайды\nКырып берер, - деп келдик,\nЧалыяр жетпес Бээжинди\nЧактап берер, - деп келдик.\nАзирет тийбес Бээжинди\nАйласы келсе эр Манас,\nАлып берер, - деп келдик.\nКендир белбоо, кең өтүк\nКечилдин каны Коңурбай,\nУзунунан калчаны\nСалып берер, - деп келдик.\nКаныкей кылган ок өтпөс\nКийишели, - деп келдик,\nКаңгайда жаткан калмакка\nКан Манастын барында\nТийишели, - деп келдик.\nКүн чыгышта калың журт\nЧатышалы, - деп келдик,\nКыраан Манас барында\nКылкылдап жаткан кытайды\nАтышалы, - деп келдик.\nАлыска кийсе баатырга\nТон бололу, - деп келдик,\nАлыска сапар жол тартса,\nКол бололу, - деп келдик».\nОшондо Манас: «Макул! - деп,\nЖамгырчынын айтканы\nБаарыбызга акыл» - деп,\nАлты күлүк ат берип,\nАлакандай кат берип:\n«Абакем Кошой келсин - деп,\nКаканчындын Бээжиндин\nЧоң бузугун көрсүн - деп,\nАйтылып жүргөн эмеспи,\n\fОн эки кан бусурман"
  },
  {
    "id": "1414",
    "text": "Каканчындын Бээжиндин\nЧоң бузугун көрсүн - деп,\nАйтылып жүргөн эмеспи,\n\fОн эки кан бусурман\nБаарын айдап келсин - деп,\nКабылан оозун бурсун - деп,\nКасиеттүү абакем\nБусурмандын кызыл туу\nКалың кытай бетине\nКармап берип турсун де.\nАбакем Кошой артынан,\nАнжыяндын Айкожо\nБу сөзүмө көнсүн - деп,\nУшул турган калыкка\nЫймам болуп берсин де.\nКөктөн көгала булут боз элек,\nЭлемандын эр Төштүк -\nА дүйнөлүк дос элек,\nЖаздым кабар салбасын,\nЭлемандын эр Төштүк\nОшо жолдон калбасын.\nБейдаарат жолду ашканды\nБелинен бүктөп жанчып кел!\nКаяша сөз айтканды\nКан агызып кырамын,\nТөрт түлүгүн жыямын.\nАлбай койсо тилимди\nАжалдан мурун соёмун.\nКаяшаяк бергенди\nЖонунан кармап аламын,\nЖол үстүндө сүйрөтүп,\nДаңгыттарга жардырып.\nМындай болсо бусурман,\nБул айтканым акыл кеп,\nУшу турган Бээжинден\nАянып калган капыр - деп,\nАдырмак жолун ачпасын,\nМуну уккан бусурман\nЖер-жерине качпасын.\nАрслан тууган кырк чоро,"
  },
  {
    "id": "1415",
    "text": "Адырмак жолун ачпасын,\nМуну уккан бусурман\nЖер-жерине качпасын.\nАрслан тууган кырк чоро,\nТаласта турдуң жер жайлап,\nБээжинден кайткан кандарды\nАйдап келдиң кембайлап,\nАдырдын жолун чалбасын,\nАжалы жетип бусурман\n\fТил албай, өлүп калбасын!»\nАлты күлүк ат менен,\nАлакандай кат менен\nБурамалуу жез найза\nБурчунан кармап имерди,\nЖелмаянга мингизип,\nҮзүктөй калпак башында\nШууту эрди жиберди.\nКабарчы айтып барганы,\nКан Кошойдун алдына\nКатты таштап салганы.\nКошойго катты берген соң,\nОшондо Кошой кат окуп,\nКылчайбастан бат окуп,\nКатты окуп, бакырып:\n«Он эки кан бусурман,\nБаарың кел!» - деп чакырып.\nМуну угуп бусурман\nБаары келди жээлигип,\nБарабыз, - деп, Бээжинге\nБаары бирдей ээлигип.\nБээжинге сапар барам - деп,\nБерен Манас барында\nБели кындай, бети айдай,\nБээжинден катын алам - деп,\nЖыргаганы андан көп.\nАзирет тийбес Бээжинге\nАйдап жүрүп кырат - деп,\nАлыска сапар жүргүзүп,"
  },
  {
    "id": "1416",
    "text": "Жыргаганы андан көп.\nАзирет тийбес Бээжинге\nАйдап жүрүп кырат - деп,\nАлыска сапар жүргүзүп,\nБайлап, сүрүп, кырат - деп,\nКуураганы мындан көп.\nАй-ааламда чоң болуп,\nАнжыяндын Айкожо\nЫймандыкка бу келип.\nКошой менен Эр Төштүк,\nКаны кошо келгени.\nАртта калган бусурман\nБаары кошо келди эми.\nБаарынын санын көргөн жер,\nКырк чоро конок бөлгөн жер,\nЧоронун баары шайланып,\nКонок үчүн камданып,\n\fКырк чорону көргөндө\nКелген киши таң калып.\nАйбатына чыдабай,\nАкылынан сандалып,\nКырк чорону карасаң\nАлтындан кылыч байланып,\nКылкандай болгон берендер\nМелтиретип айза алып,\nЖылкыда тулпар ала баш,\nАлмамбет, Чубак ат уйкаш,\nАрада Бакай эр болуп,\nБаары бирге шер болуп,\nЭл эсебин алганда,\nКокондон келген бусурман\nЭлди катка салганда,\nОн эки сан кол болуп,\nАзизкандын Алмамбет\nА да тиккен бир миң үй,\nАкбалтайдын Чубагы\nА да тиккен бир миң үй,\nАжыбай, Бакай - эки кан\nБулар тикти бир миң үй\nКазан аттуу кабылан"
  },
  {
    "id": "1417",
    "text": "А да тиккен бир миң үй,\nАжыбай, Бакай - эки кан\nБулар тикти бир миң үй\nКазан аттуу кабылан\nКаны тиккен бир миң үй,\nБаш-башына кырк чоро\nБаары тикти бир миң үй.\nЭлди катка салган соң,\nЖол эсебин алган соң\nАлмамбет, Чубак баш болуп,\nЭлди бөлүп алды эми.\nКонок кылып бээ союп,\nЖетишкени төө союп,\nКантты кардай кемирип,\nКара чайын шимирип,\nСуусунга арак кошо ичип,\nОн эки кан бусурман\nТаласка келген жабылып,\nБээжинге барар калың кол\nСексен күнү багылып,\nАдырдын башы көк жайык,\nКөк жайыкты чалыптыр,\nЫрамандын Ырчы уулу,\n\fБаабединдин Байчоро\nБуларга конок жетпей калыптыр.\nЫрамандын Ырчы уулу,\nБаабединдин Байчоро,\nКонок жетпей калган соң,\nТирүү жүрбөй дүйнөгө\nӨлөлү - деп, ой кылды,\nТеңдик болсо конокту\nАлалы - деп, ой кылды,\nТендиги жок күн болсо,\nУшу турган Таласка\nАябастан кызыкты\nСалалы - деп, ой кылды.\nКапилетте сөз тапкан,\nКараңгыда жол тапкан,\nКабылан Бакай даанышман"
  },
  {
    "id": "1418",
    "text": "Салалы - деп, ой кылды.\nКапилетте сөз тапкан,\nКараңгыда жол тапкан,\nКабылан Бакай даанышман\nБулардын түрүн көрдү алыстан,\nАр бир коштон жүз конок\nСалык салып бөлгөнү,\nӨрөпкүгөн экөөнө\nӨкмөтү чоң кан Бакай\nКонок таап берди эми.\nКүн мезгили толгон кез,\nКаканчында Бээжинге\nЖүрөр чагы болгон кез.\nКайран жеңең Каныкей\nАр жабдыктын баарысын\nШайлап жүргөн эмеспи,\nАтышка кийсе ок өтпөс,\nАр кийимдин баарысын\nКамдап жүргөн эмеспи.\nКабар салды элине:\n«Алакандай бусурман,\nОк жаңылып кетпесин.\n«Карарып күйгөн чок деген,\nБээжинде калың ок деген,\nКазып койгон ор деген,\nКапырдын жери Чоң-Бээжин\nКатуу багыт жол» деген.\nБээжинге барар бусурман,\nБелекке берем тон алгын,\nБереним айкөл кандан кол алгын!\n\fАйза саяр эренге\nАйза өтпөс тон берем,\nАтышка кирер мергенге\nБаш экенин билгизем,\nБараңдын огу батпаган\nБадана чепкен кийгизем.\nАлкымдан башын чалбасын,\n«Зордук менен кеттим» - деп,\nАрманың бизде калбасын."
  },
  {
    "id": "1419",
    "text": "Алкымдан башын чалбасын,\n«Зордук менен кеттим» - деп,\nАрманың бизде калбасын.\nАра жерде чуркурап,\nАлакандай бусурман\nАчкадан өлүп калбасын».\nКаныкейдин ар шайманы белгилүү,\nАр немеси билилүү,\nАтышка киер зооттор\nКаныкейдин ак ордодо илилүү.\nКазатка барар бусурман\nАлмамбетте чийилүү.\nКече Азизкандын Алмамбет\nСалуулу коргон там болуп,\nСандыргалуу Бээжинге\nЖыйырма бир жыл кан болуп,\nБээжиндеги алтын так\nАлмамбет минип келген эмеспи.\nИч этинен суп көйнөк\nКийип келген эмеспи.\nАр өнөрүн кытайдын\nБилип келген эмеспи.\nАлакең, кол эсебин алган кез,\nМиң кишиге бир жанды\nБашчы кылып салган кез.\nАлтын айдар, чок белбоо\nАзизкандын арсланын\nКан көтөрүп алган кез.\nУшул кезде бусурман\nТизгинин берип көп колдун\nАлмамбеттин өзүнө,\nБирдигин берип калган кез.\nКаныкейдин үйүнө\nТон кийүүчү эрлерди\nАлмамбет баарын айдап барган кез,\nКаныкейдин колунан\n\fЖыйылып барган бусурман\nТекши шайман алган кез."
  },
  {
    "id": "1420",
    "text": "Каныкейдин колунан\n\fЖыйылып барган бусурман\nТекши шайман алган кез.\nАдырда жылкы ала баш,\nАргымак буудан аралаш,\nКерекке жарар эренге,\nЖоого тиер беренге\nАталган күлүк ат берди,\nАйбалта чабар мыктууга,\nАйза саяр ыктууга\nАр жабдыктын баарысын\nАябастан бүт берди.\n«Карды ачып калат - деп,\nКантип Бээжин барат» - деп,\nКан катыны Каныкей\nМисир менен Багдатты\nБаарын кошо чалдырган.\nКалган шаар баарынан\nКүлазыкты алдырган.\n«Катындыгы болбосо\nКан Манастай экен» - деп,\nОн эки кандын баарысы\nКарап турду айыңдап,\nКылган тон менен күлазык,\nКаныкей менен Алмамбет\nКалың жаткан сан колго\nБаарын берди дайындап.\nАжыбай, Бакай кан болуп,\nАрада канча жан болуп,\nАйкөл канга барганы,\nАлтын көчөт килемге\nМанасты алып барып салганы.\nАлтын таажы кийгизип,\nАлтын такка мингизип,\nКан көтөрүп салды эми.\nКытайдын малын чачууга,\nЫслам динин ачууга,\nОн эки кан бусурман\nБирдигин берип турганы.\nОшондо Манас кеп айтат:"
  },
  {
    "id": "1421",
    "text": "Ыслам динин ачууга,\nОн эки кан бусурман\nБирдигин берип турганы.\nОшондо Манас кеп айтат:\n«Ой, он эки кан, - деп айтат,\nБаштыгың болуп кан Кошой,\nКарың мында турасың,\n\fОн эки кандын аскери\nБаарың мында турасың.\nЭлди багып коргогон\nЭриң мында турасың,\nЭл ичинде акылман\nБегиң мында турасың.\nБээжинге казат кыларың\nАйзакерден мыктууң бар,\nАйбалта чабар ыктууң бар,\nКайра тартпас эриң бар,\nКанды суудай агызган\nКара кулак шериң бар,\nОору эмес тазаң бар,\nОён тууган көзөл бар.\nАдырдын жолун чалып бар,\nОн эки кандын калың кол\nТаласта жаткан жылкымдан\nЭр башына эки бээ\nАзыгыңа алып бар.\nКаканчындын Бээжинге\nКарың эмес, жашың бар,\nЖылкыдан тандап берейин,\nБекем күлүк малымды ал.\nКапырдын малын чачабыз,\nБээжинге казат ачабыз.\n«Атым арык, дегениң\nАзыр кайткын үйүңө,\nӨзүм жалгыз, дегениң\nЭми кеткин үйүңө,\nАлым начар, дегениң\nАзыр кайткын жериңе.\nБарарсың Бээжин бузукка:\n«Азырынча олжо» - деп,"
  },
  {
    "id": "1422",
    "text": "Алым начар, дегениң\nАзыр кайткын жериңе.\nБарарсың Бээжин бузукка:\n«Азырынча олжо» - деп,\nАт менен тонго кызыкпа.\nКазатта жүрсөк кылкылдап:\n«Атым жалгыз эле» - деп,\nӨзүм жалгыз элем - деп,\nАра жолго барганда\nБылжыраба былкылдап.\nАлыскы жолго чыкканда:\n«Атым жалгыз дегендин\nАтын союп жеп кетем,\n\fӨзүм жалгыз дегендин\nКөзүн оюп кетемин.\nУшу баштан уккула,\nТүбүңө минтип жетемин!»\nМуну угуп бусурман\nАттан түштү чуркурап:\n«Айтканыңа кулдук!» - деп,\nЖалпы айтты чуркурап.\nБул буйрукту укканда,\nЖыйылып турган калың кол\nЖабыла атка миништи,\nЖайылып жаткан жылкыга\nЖалпы баары келишти,\nЭр башына эки бээ\nЭли бүткүл алганы,\nОшондо да көп жылкы\nЧети оюлбай калганы.\nМанастын угуп буйругун,\nБаары угуп дүркүрөп,\nБээжинди көздөп бет алып,\nКан Манастын айчыгы алтын кызыл туу\nАстына салып жүрүп кетти дүркүрөп.\nКолдун алдын баштаган\nЭл атасы кан Кошой,\nКошой шондо бакырып,\nБатадан бүткөн баланы:"
  },
  {
    "id": "1423",
    "text": "Колдун алдын баштаган\nЭл атасы кан Кошой,\nКошой шондо бакырып,\nБатадан бүткөн баланы:\n«Алып кел» - деп чакырып.\nКара сурдун сулуусу,\nБусурмандын нурдуусу,\nКашкайган жеңең Каныкей\nКызгалдактай кылактап,\nКырым кызыл көйнөгү\nЭтеги чыгып булактап:\n«Адырдан аккан булак - деп,\nКөкөтөйдүн ашында,\nКөп жыйындын астында,\nБатадан бүткөн чунак» - деп,\nАлып келди баланы\nАдамдан бөлүп санааны.\nБаланы алып кан Кошой\nБасып турду балпактап:\n«Бадышадан жалгыз» - деп,\n\fАлакандап салмактап,\nБаланы кармап турушуп,\nБаары көрүп жабылып,\nКошоматын кылышып,\nЖаш төрөлгөн баланын\nБеделин жакшы көрчүдөй,\nКошоматын карачы -\nБалага энчи бөлүп берчүдөй.\nОрдолуу шайык, көк жөкөр\nКошоматты көп кылган,\nОрчун Кокон, Маргалаң,\nОн эки кандын баарысы\nКүбүрөшүп кеңешет:\n«Бу баланы тууганда\nОрус тоюн жеп кеткен,\n«Ойротту бузат» - деп кеткен.\nКытай тоюн жеп кеткен:\n«Аман жүрсө бу бала\nКырымды бузат» - деп кеткен."
  },
  {
    "id": "1424",
    "text": "Кытай тоюн жеп кеткен:\n«Аман жүрсө бу бала\nКырымды бузат» - деп кеткен.\nӨлбөй эсен чоңойсо,\nАтасындай болот - деп,\nКыйыгына тийгенди\nКырып таштап коёт» - деп.\nКазкалдак деген кайран куш\nКайрылып учат талаа үчүн,\nКимдер оюн бөлбөгөн\nКарындан чыккан бала үчүн.\nОшол кезде Манастын\nБөлүнүп турду санаасы,\nКалып жатса Таласта\nЧырымтал жүндүү баласы.\nОшондо кан катыны Каныкей\nКан Кошойго жүгүнүп,\nТизеси жерге бүгүлүп,\nБата сурап балага,\nЖалдырап турду ийилип.\n«Абаке, эсиңе бизди ала кет,\nМуңканган үнүм уга кет,\nКөк жалдан калган жалгызга\nЖайылып батаң бере кет!\nЖакасы алтын, жеңи жез,\nКош бадана, торгой көз,\n\fАтышка кийсе ок өтпөс,\nЖебенин огу жетпеген,\nБараңдын огу батпаган,\nАрнап кылган башынан\nСуп чепкенди кие кет».\nСуп чепкенди кийген соң,\nКаныкей көзүн көргөн соң,\nКатагандын кан Кошой\nАстайдилден кан Кошой\nБатасын берип турду эми,\nАлакан жайып кан Кошой\nБатасын берди ушундай:"
  },
  {
    "id": "1425",
    "text": "Астайдилден кан Кошой\nБатасын берип турду эми,\nАлакан жайып кан Кошой\nБатасын берди ушундай:\n«Колдоп жүрсүн Кожосан,\nКолтугунан жөлөсүн\nКожо, Кыдыр, Шаймерден!\nКара чаар кабылан\nКапталынан көздөсүн,\nАтаңын шери ак жолборс\nАрт жагыңдан калбасын,\nАлп кара куш согушта\nАйланып учуп жандасын!»\nКер кабылан ат минип,\nКең багелек, көлбөр шым,\nКеңири күрмө тон кийип,\nБилге жүктөп ок алып,\nСанаты бир сан кол алып,\nАзык-түлүк мол алып,\nКан Кошой жүрдү алдына.\nКасиеттүү жан болуп,\nКол баштаган алдында\nКары Кошой кан болуп,\nАскери жүрүп кылкылдап,\nАй-ааламга даң болуп,\nАскерин көргөн адамдар\nАкылдан азып дал болуп,\nЭштектердин Жамгырчы\nАртынан жүрдү жол менен,\nБу дагы бир сан кол менен.\nБуудайкандын Музбурчак\nБу да жүрдү жол менен,\nЭсеби бир сан кол менен,\nБаарысынын мингени\n\fӨңчөй окшош кулача,\nМаңдайы кашка тумарча,\nБаарысы тулпар куланча,\nАйбанаттан бир башка.\nКөк өтүктүн өкчөсү,"
  },
  {
    "id": "1426",
    "text": "Маңдайы кашка тумарча,\nБаарысы тулпар куланча,\nАйбанаттан бир башка.\nКөк өтүктүн өкчөсү,\nАйдаркандын Көкчөсү\nА да жүрдү жол менен.\nАрсландай бели ийилген,\nЖоо дегенде сүйүнгөн,\nБаласы кылыч байланган,\nБашынан жоого шайланган,\nТекечинин Ормонбек\nЧамбыл-Белди жердеген,\nБаарынан кыйын эр деген,\nБу да жүрдү жол менен,\nСанаты санча кол менен.\nАргымагын кекейткен,\nКөк кепичин тепейткен,\nЖоон өпкө күрсүлдөк,\nАнжыяндын айры сакал Сынчыбек\nБу да жүрдү кол менен.\nКокондун каны Козубек\nКачырга жүгүн арттырган,\nКапасын калың элге тарттырган,\nКыл мурутун шыйпайтып,\nБу да жүрдү кол менен.\nМаргалаңдан Малабек\nМаргалаңды жайлаган,\nБелине кетмендей токоч байлаган,\nОозун ачып асманга\nКерели-кечке кайлаган.\nӨңкөй кызыл ат минип,\nКыл куйругун шарт түйүп,\nБу да бир сан кол менен,\nЖүрүп кетти жол менен.\nЭки-Кемин жердеген,\nКенебеген эр деген,\nЖалгыз жүрүп көбөйгөн,\nЖарды жүрүп байыган,\nЭгиз кара ат байлаган,"
  },
  {
    "id": "1427",
    "text": "Кенебеген эр деген,\nЖалгыз жүрүп көбөйгөн,\nЖарды жүрүп байыган,\nЭгиз кара ат байлаган,\nКара тилин кайраган,\nКара үңкүрдү үй эткен,\n\fКалың токой мал эткен,\nКыргыздардан эр Үрбү\nБу да жүрдү жол менен,\nСанатылуу кол менен.\nКебез-Тоону жердеген,\nКелберсиген эр деген,\nЧалкуйругун байлаган,\nЧабышка колун шайлаган,\nЭр сырттаны эр Төштүк\nТогуз уулдун кенжеси,\nБир кудайдын мендеси\nБу да жүрдү кол менен.\nЧоң-Алайды жердеген,\nЧочубаган эр деген,\nКулаалы таптап куш кылган,\nКурама жыйып журт кылган,\nТеликуш багып куш кылган,\nТентигенди журт кылган,\nАлтайда жаткан Шыгай кан\nА да жүрдү жол менен,\nСанаты санча кол менен.\nТөрт кандын эли сарт келди,\nБелге таңуу эл эмес,\nБел оору тийген дарт келди,\nАсмандаган чаң келди.\nАлыс жерден аттанып,\nЫндыстандан да келди.\nОлуя чапкан жол болуп,\nОн эки сан кол болуп,\nОң менен сол бүт болуп,\nБээжинге карап жөнөдү.\nНече уруу жан келип,\nЭл баштаган кан келип."
  },
  {
    "id": "1428",
    "text": "Оң менен сол бүт болуп,\nБээжинге карап жөнөдү.\nНече уруу жан келип,\nЭл баштаган кан келип.\n«Айчыгы алтын кызыл туу\nАлдына кармап жүрөм, - деп,\nӨлгөнү болсо казаттан\nЫймандыкка турам, - деп,\nАнжыяндан Айкожо\nА да бирге жүрдү эми.\nКөк тулпарын коштотуп,\nНече атка кош тартып,\nОк өтпөгөн тон алып,\n\fТөрөлүгү бир топ сан,\nТөптүгү артык Бакай кан:\n«Кайра тартып барба - деп,\nКан каарына калба - деп,\nБирин койбой айда» - деп,\nБакай жүрдү артынан.\nОшол чакта Манас кан\nОк өтпөгөн Аколпок,\nОшол өңдүү тондордон,\nОн экисин бүктөтүп,\nЖелмаянга жүктөтүп,\nЖалпак өркөч кара нар\nЖелгенине жел жетпейт,\nБасканына мал жетпейт,\nАлыска сапар барганда,\nЖоого дүмөк салганда,\nОк жүктөгөн Желмаян.\nКайнардын кара көзүнөн,\nКак чынардын өзүнөн,\nМанас кандын ордодон,\nБадышалык коргондон,\nМаңдайдагы багынан,\nБадыша Манас тагынан\nБастырып чыкты салкайып.\nЖоо-жарактын баарысын\nКаныкейден кан Манас,\nСурап турду заңкайып."
  },
  {
    "id": "1429",
    "text": "Бастырып чыкты салкайып.\nЖоо-жарактын баарысын\nКаныкейден кан Манас,\nСурап турду заңкайып.\nКатын - деп айткан оңбосун,\nМуну катын дегендер\nЭгерим эки болбосун!\nЖай-жарактын баарысын\nЖайлап жүргөн эмеспи.\nАтышка киер кийимди\nКамдап жүргөн эмеспи.\nКан Манастын Аколпок\nТиштеп жатып Каныкей\nКашка тиши жоюлган,\nТиктеп жатып Аколпок\nКара көзү оюлган.\nКокон менен Ташкенге\nКолу жетип турганда,\nАлты-Шаар, Самаркан\n\fАлы жетип турганда,\nАнжыянды чалдырган,\nАк була жибек алдырган,\nКурч темирден өгөндү\nУстадан жыйып алдырган,\nАрасына салдырган.\nЧындап жасап, көп койгон:\n«Алтымыш кытай, миң калдай\nАтыша чыгып келгенде\nОк өтпөсүн», - деп койгон.\nОн эки бөлүп толгогон,\nАколпокту Каныкей\nОн эки жылда оңдогон.\nМанас кийсе кең болгон,\nОн эки мүчө тең болгон».\nКырктын башы Кыргыл чал,\nКыркында көпкөн кызыл чал,\nАтасы жакшы тунук чал,\nАадандыгы болбосо,\nКырк чородон улук чал,\nЭртели-кеч жамандык"
  },
  {
    "id": "1430",
    "text": "Атасы жакшы тунук чал,\nАадандыгы болбосо,\nКырк чородон улук чал,\nЭртели-кеч жамандык\nОйлогону бузук чал.\n«Кең-Колдун суусун бойлош - деп,\nКаныкей менен Чубакты,\nАбыдан ысык ойнош» - деп,\nАдыл кепти бурганда,\nАрам сактап турганда,\nЖатпай коюп кан Манас\nАлты ай салбар кылганда\nКүндүзүндө тынч албай,\nТүн ичинде уйку албай,\nБейилин салып жасаган,\nАзабынан ушактын\nКөзүнүн жашы көл болгон,\nАколпокту тиккенде\nМанаска кайра тең болгон.\nКаныкей тиккен Аколпок:\nЖакасы алтын, жеңи жез,\nКош бадана, торгой көз,\nКелеме бото, кең күрмө.\nМелтирей басып муңайып,\nАйдай бети жаркылдап,\n\fАлтындан кылган чоң сөйкө\nОмуроодо шаркылдап.\nЖети бөлөк тээктеп,\nТолгоп жүргөн эмеспи,\nЖети айчылык Бээжинге\nЖетип согуш салганда:\n«Ок жаңылып кетет - деп,\nАжалы кокус жетет» - деп,\nОңдоп кылган Аколпок\nЖакасы алтын кылайып,\nАр порумун карасаң\nСултаның Манас канга ылайык.\nБелекке бердим ала бар,\nБээжинге казат аттандың,"
  },
  {
    "id": "1431",
    "text": "Ар порумун карасаң\nСултаның Манас канга ылайык.\nБелекке бердим ала бар,\nБээжинге казат аттандың,\nАлтындаган Бозкисе\nБелиңе курчап чала бар!»\nКечеки өткөн күзүндө,\nАлайдын аркы түзүндө,\nАлтымыш орус жер ченеп,\nЧыгып келген кезинде\nТартып алган Аккелте,\nОйногондо Очогор,\nЧындаганда Аккелте\nАманат жандын эрмеги,\nАсынганда Аккелте\nАй далынын айнеги,\nАлып берди Каныкей.\nОшол чакта кан Манас\nКүмүш кемер курчанып,\nКүндөй бетин нур чалып,\nКаалгадай кашка тиш\nОозунда жаркырап,\nКылайып көзү бөлүнүп,\nБетинен заары төгүлүп,\nБейлеп турса Манасты\nЖан алгычтай көрүнүп,\nАсмандан булут бүркөлүп,\nБашына алтымыш санаа бир келип:\n«Бээжинге барып мен өлсөм,\nТүнү кандай болот - деп,\nБереки, жесир калса Каныкей,\nАртымда калган балам жаш\n\fКүнү кандай болот?» - деп,\nАдырда жылкы ала баш,\nАртымда эркек балам жаш,\nӨлүп кетсем кокустан\nАлты арам турат өзү баш,\nМенин көзүм өткөндө\nБуланы булап алабы,"
  },
  {
    "id": "1432",
    "text": "Өлүп кетсем кокустан\nАлты арам турат өзү баш,\nМенин көзүм өткөндө\nБуланы булап алабы,\nБузукту булар салабы?\nТүбүмө чочко жетеби?\nКазынам бузуп кетеби?\nКарап турсам Каныштын\nМаңдай сөөгү кайкыраак\nМенин көзүм өткөн соң\nКүн көрөрү тайкыраак».\nМанастын сөзүн уккан соң,\nЫйлап турат чыркырап,\nКөзүнүн жашы сел болуп,\nБотодой боздоп буркурап.\nКандын сөзүн укканда\nКарагаттай кайран көз\nКан аралаш жаш кетти\nБотодой болгон көзүнөн\nБөлөк-белөк жаш кетти:\n«Бээжинге барсаң өлөсүң,\nБейбакты качан көрөсүң?\nАлты айчылык Бээжинден\nАйланып качан келесиң?\nАсыл төрө бадышам,\nБалаңды качан көрөсүң?\nАлты айчылык Бээжинди\nАлты күндүк жол - дедиң,\nАаламда өзүң зор - дедиң,\nБээжиндин журтун көр - дедиң.\nКыймалуу жактан чалдырба,\nКыйнап жүрүп бадышам,\nКыраандардын баарысын\nКытайга белек алдырба.\nБээжиндин жолун чала кет,\nБейилиңе мени ала кет.\nБет алганың Чоң-Бээжин\nБеш айчылык жол - деген,"
  },
  {
    "id": "1433",
    "text": "Бээжиндин жолун чала кет,\nБейилиңе мени ала кет.\nБет алганың Чоң-Бээжин\nБеш айчылык жол - деген,\nМендеден эли мол - деген,\n\fБарган кайра тартпаган,\nТирүү киши кайтпаган,\nБарса-келбес жер - деген,\nУюктуу кытай эл - деген.\nКош, аман бол, кабылан,\nБир кылымга бусурман\nТолбой кетип барасың,\nБалаасы күчтүү Бээжинге\nБолбой кетип барасың.\nБээжиндин жолун чалып кел, төрөм,\nЭсенкан кызы Бурулча\nБелекке сурап алып кел, төрөм!»\nБадыша Манас көк жалың\nКаныкей сөзүн уккан соң,\nМээнеттүү жандан күч чыгып,\nБетинен тике түк чыгып,\nАрсландай көзү жайнады,\nКан ичмеси кармады,\nЖүрмөк болду Бээжинге,\nКалың кытай элине.\nМуну көрүп кырк чоро\nЖылгындуу Кең-Кол, кең Талас,\nКонуп жаткан эмеспи.\nКойкоё кийип суусар бөрк\nЫргап жаткан чоролор,\nШатыра-шатман тамаша,\nЖыргап жаткан чоролор.\nКыркы бирдей камынып,\nКан Манастын алдына\nКирип келди жабылып.\nКудай билет Таласка\nКайта келип түшөрдү,\nМындан кийин колуман"
  },
  {
    "id": "1434",
    "text": "Кирип келди жабылып.\nКудай билет Таласка\nКайта келип түшөрдү,\nМындан кийин колуман\nКайрылып тамак ичерди.\nАйткан кебин жомоктоп,\nАлып келди ордого\nКан Манасты баш кылып.\nКырк чорону коноктоп,\nЖибектен соккон дасторкон\nКелтирип жеңең жайды эми.\nКаныкейдин оюнда\nКонок кылар дарты бар.\n\fАлтын, күмүш табакка\nАлты бээни сойдурган,\nКазы-карта, жал, куйрук,\nТуурап койгон эти бар,\nОшол чакта кырк чоро\nКаракандын Каныкей\nАсылдыгын көрдү эми,\nАрак-шарап, кымызды\nАралата койду эми.\nКыраан Манас, кырк чоро\nАрак ичип алкынып,\nКымыз ичип кылгырып,\nТамак ичип болгон соң\nДасторконду жыйдырып,\nДүргүп бата кылды эми.\nАттанмакка атына\nДүркүрөшүп турду эми.\nАттанып чыкты кан Манас,\nКырк чоросу кашында:\n«Бээжинге казат кылам» - деп,\nЭлүү эки жашында.\nТүп атасы Түмөн кан,\nТүмөн кандан Бөйөн кан,\nБөйөн кандан Чаян кан,\nЧаян кандан Каракан,\nКаракандан Жакып кан.\nЖакып кандан жаш Манас\nОн биринде ок аткан,"
  },
  {
    "id": "1435",
    "text": "Чаян кандан Каракан,\nКаракандан Жакып кан.\nЖакып кандан жаш Манас\nОн биринде ок аткан,\nОн экиге чыкканда\nОрдо бузуп, эл чапкан,\nОн беш жашка келгенде\nОрдолуу журтка баш болгон.\nОн алтыга келгенде\nОн эки кылым салбаган,\nОшол чакта Манаска\nКаш кайтарар калбаган.\n«Бекип жаткан Бээжинге\nБеттеп айза сунам - деп,\nМелтиреген тозоктон\nЖанымды азат кылам - деп,\nТүнөрүп жаткан кытайга\nТүздөп айза саям - деп,\n\fТүйшүгү кымбат тозоктон\nЖанымды азат кылам - деп,\nАлданын салган буйругун\nМоюнга түшсө көрөм - деп,\nАжалым жетсе Бээжинде\nАтышып жүрүп өлөм - деп,\nБекип жаткан Бээжинге\nБейилим түштү барам - деп,\nБээжиндин каны Коңурбай\nБеттешип уруш салам - деп.\nАйлам келсе Бээжинге\nАлмамбет менен Чубакты,\nАрслан тууган чунакты,\nАким кылып келем - деп,\nКайнап жаткан кытайдын\nКалың малын чачам - деп,\nКазынасын ачам», - деп.\nАжыбай, Бакай, эр Чубак,\nАрслан тууган шер Сыргак,\nАйзанын учу кылкылдап,"
  },
  {
    "id": "1436",
    "text": "Казынасын ачам», - деп.\nАжыбай, Бакай, эр Чубак,\nАрслан тууган шер Сыргак,\nАйзанын учу кылкылдап,\nАртынан жүрдү кырк бөрү.\nКылычтары кыңгырап,\nАла байрак, сыр айза\nАалам жеңбес көй кашка,\nСундуруп айза тартпаган\nСүрдөп жоодон качпаган,\nКемерин кесе курчаган,\nКезенишкен жоо болсо,\nАр бири миңге кол салган.\nОоган менен Ындыстан\nОболдон Манас чаң салган,\nОң менен сол калың журт\nМанастын айбатына таң калган.\nАйбалта белде жаркылдап,\nАрслан тууган кырк чоро\nЖүрүп кетти шартылдап,\nАсылзаада кан Манас\nАстында барат заңгырап.\nАк туйгундай баркылдап,\nАккелтеси жарк этип,\nАрслан төрө кан Манас\nАк шумкардай барк этип,\n\fАстындагы Аккула\nКара байыр казанат,\nКалбыр өпкө, жез билек.\nАлты ай минсе арыбайт,\nАлтымыш асый болгончо\nАзуусун сөйкөп карыбайт.\nЖер жүзүндө ай туяк\nАккулага теңелбейт.\nАккуласы астында,\nКырк чоросу кашында,\nАлтайдын тоосун айланган,\nАлыста журтту кыйратып,\nАр жабдыган шайланган."
  },
  {
    "id": "1437",
    "text": "Кырк чоросу кашында,\nАлтайдын тоосун айланган,\nАлыста журтту кыйратып,\nАр жабдыган шайланган.\nОролдун тоосун оролгон,\nАрбагына оёндун,\nАшкере күлүк Аккула,\nБугудай мойнун бураган,\nБута бою аң келсе,\nБуйдалбастан чураган.\nТулпардыгын уккан соң,\nБуудандыгын билген соң,\nБуттап алтын, зер берип,\nБукардын каны сураган.\nБермек түгүл Кулага\nБейдаарат киши минбеген,\nТаманы жерде тарсылдап,\nАлтындан соккон ооздук\nКөмөкөйдө карсылдап.\nТүпкүчтөй бели ийилип,\nТүн ичинде түгөнгүр\nТекедей чурап түйүлүп,\nОоздукту каккылап,\nТал жибектей куйрукту\nЧаткаякка чапкылап,\nИтере басып жулкунуп,\nИтелгидей булкунуп,\nТөрт аягы колоттой,\nКобулданып кашка тиш,\nСогуп койгон болоттой.\nЖапырып кулак чунайып,\nЖанына менде жолотпой,\nКыя карап кылчактап,\n\fКылыгы аттан башкача,\nБасыгы башка алчактап,\nЖелгенине жел жетпей,\nЧапканына ок жетпей,\nЧаңызгыган чу десе,\nИле сала үн жетпей.\nКабылан Манас баш болуп,"
  },
  {
    "id": "1438",
    "text": "Чапканына ок жетпей,\nЧаңызгыган чу десе,\nИле сала үн жетпей.\nКабылан Манас баш болуп,\nБээжинди көздөп бет алып,\nАйчыгы алтын кызыл туу\nАстына салып көтөрүп,\nКырк чоронун баарысы,\nКан Манастын артынан\nЖүрүп кетти шаңданып.\nБаарысынын кийгени\nТемирден соккон текши бөрк,\nБүткөн бойдо жылчык жок,\nБаары текши кара көк.\nКырк чоронун баарысы\nКишиге бейилин салбаган,\nЖер үстүндө мендеде\nКаш кайтарар калбаган.\nОкчонтой огун сологон,\nОң менен сол жоо болсо,\nКабарын угуп кологон.\nКең-Колду жердеп жайлаган,\nКелиштирип тулпарын\nЖоого арнап байлаган.\nАраздашкан жоо болсо,\nАтышпай шору кайнаган.\nТулаңдуу жерди тутантып,\nКара сууга кан куйган.\nКан ичип жүрүп катыгып,\nКабылан чоро атыгып,\nТулпарын таптап ойноткон,\nТушуккан жоону сойлоткон.\nСумсайып бетин бурбаган,\nСүрөөн тартып кол келсе,\nБири миңден кырк чоро\nСүрдөп карап турбаган.\nЖоону сайса ким саят,\nӨңчөй чоро шер саят,\nАты калган Манаска."
  },
  {
    "id": "1439",
    "text": "Сүрдөп карап турбаган.\nЖоону сайса ким саят,\nӨңчөй чоро шер саят,\nАты калган Манаска.\n\fМанас, Манас болгондо,\nМанаска кырк чоро айыл конгондо,\nБүткүл чоро келгенде\nТуурдугун май кылган,\nДушманын кырып Манастын\nТуш-туш жагын кан кылган.\nКерегесин май кылган,\nКаарын угуп Манастын\nТелегейи тегиз даң кылган.\nТеминишкен жоо болсо,\nКырып-жоюп кырк чоро\nАсман-жерди чаң кылган.\nКезенген душман кезиксе,\nКара жер менен тең кылган.\nКырк чоросу кашында,\nКызырдуу Манас көк жалың\nЖете барды сан колго.\nКасиеттүү жан болгон,\nАлтын айдар, чок бел боо\nАзизкандын жалгызы\nКолду иретке салууга,\nКол эсебин алууга,\nАлмамбет кыраан кан болгон.\nКандын уулу Алмамбет\nКан белгисин таштабайт,\nИретсиз колду баштабайт.\nКара кытай Бээжиндин\nКолун көргөн Алмамбет,\nКазып койгон четинде\nОрун көргөн Алмамбет.\nКапырлардын Коңурбай\nШерин көргөн, Алмамбет.\nЭсебин менде билбеген\nЭлин көргөн Алмамбет,\nЭсенкандын тептегиз"
  },
  {
    "id": "1440",
    "text": "Шерин көргөн, Алмамбет.\nЭсебин менде билбеген\nЭлин көргөн Алмамбет,\nЭсенкандын тептегиз\nЭрин көргөн Алмамбет.\nСалуулуу коргон там болгон,\nСалтанаттуу Бээжинге\nАзизкандын Алмамбет\nЖыйырма бир жыл кан болуп\nАр өнөрүн кытайдын\nБилип келген эмеспи,\n\fТүптүү Бээжин калааны\nТаштап келген эмеспи.\nДүмөк салып Бээжинге\nБаштап келген эмеспи.\nЭнесин шейит кечирип,\nБерип келген эмеспи.\nТажаалдыгын кытайдын\nКөрүп келген эмеспи.\n«Бээжинге сапар кылганда,\nКол эсебин албаса,\nБейпайлыкка салат - деп,\nМинтип Бээжин барбасак\nКезиккенде көп кытай\nТакыр кырып салат» - деп.\nАйласы жок арсландын\nБөлүп көзүн жайнатып,\nБусурмандын кызыл туу\nКалк карысы Кошойго\nАлып келип карматып,\nМунун баатырлыгы кем эмес,\nКарыса да Кошойду\nКалк кемитер эр эмес.\nКанзаада болуп башынан\n«Кан Кошой», - деп аталган,\nКең Алайды жердеген,\nКең Кашкарды бойлогон,\nКезинде душман келгенде\nЧакмак таштай ойногон.\nКөк темирдей тон кийген,"
  },
  {
    "id": "1441",
    "text": "Кең Кашкарды бойлогон,\nКезинде душман келгенде\nЧакмак таштай ойногон.\nКөк темирдей тон кийген,\nЧалкуйруктай ат минген,\nТүптүү тоонун бучмагы,\nБу дагы, бусурмандын султаны\nАра жерге чаң толуп,\nКылыч алып кыйратып,\nЭлемандын эр Төштүк\nКол бошоткон кан болуп,\nАлмамбетке кубанып,\nМурутунда күлгөнү.\nКайран Манас канкоруң\nАккула оозун бурду эми,\nСапарга чыккан сан колго\nКайра буйрук кылды эми.\n\fАла чапан Айкожо\nЫйман болгон бу келип,\nОшол чакта Алмамбет\nАйзаны колго илүүчү,\nАянбай жоого кирүүчү\nАрсландарды бир бөлүп:\n«Катын-бала калды», - деп,\nКапа болуп кайгырар,\nКачкандарды бир бөлүп,\nКалканы бар колунда\nКайраттууну бир бөлүп,\nКан агызган майданда\nАйбаттууну бир бөлүп,\nТобокел - деп иштеген.\nБерендерин бир бөлүп,\nТоодой кылган өлүктү,\nКыраандарын бир бөлүп,\nБөлүп алып ыктуусун,\nБөрүдөй көк жал мыктуусун,\nБайкаганды кубантып,\nОн эки кандын калың кол\nСап-сап кылып чубатып,"
  },
  {
    "id": "1442",
    "text": "Бөрүдөй көк жал мыктуусун,\nБайкаганды кубантып,\nОн эки кандын калың кол\nСап-сап кылып чубатып,\nАлып жүрдү Алмамбет.\nАсман-жерди чаңдатып,\nАр топко желек карматып,\nКолунун баарын бекитип:\n«Кайта качып кеткениң\nАжалдан мурун өлдүң» - деп,\nАлмамбет берен кекетип.\nКайта тартып качкандын\nБуласын булап аламын,\nБашына бузук саламын.\nУшу келген калың эл,\nОн эки сан түгөл кол\nАрада жоктоп аламын.\nКимден киши кемисе\nКанына казап кыламын,\nМоюн буруп, тил албас,\nТентектерин көрсөткүн,\nКалың журттун астында\nБашын кесип аламын.\nЖол үстүндө өлтүрүп,\n\fИтке азык кыламын!»\nБул буйрукту укканда,\nТүңүлүп жандан чуркурап,\nКөзүнүн жашы көл болуп,\nКөбү турат буркурап.\nБээжинден тирүү келбесин\nБилип жүргөн мындан көп.\n«Мейли барып өлсөк да,\nБешенеде не болсо\nУшу сапар көрсөк» - деп,\nКүлүп жүргөн мындан көп.\n«Кызыгып жоого тиерде\nКылыч алып кирем» - деп,\nКыйкырганы андан көп.\nАч кыйкырык, куу сүрөөн"
  },
  {
    "id": "1443",
    "text": "«Кызыгып жоого тиерде\nКылыч алып кирем» - деп,\nКыйкырганы андан көп.\nАч кыйкырык, куу сүрөөн\nЧаңдаган чабуул көргөндө,\nАрслан Манас көк жалың:\n«Ушу келген калың кол,\nАтышка киер тонуңду ал,\nОн эки кан он бөлөк,\nСанаттагы колуңду ал.\nБилге жүктөп огуңду ал!\nУшу келген бусурман\nТулпардын башын бурбай жүр,\nАт сергитип, турбай жүр!»\nМуну айтып турганда,\nКалың колдун баарысы\nБудуң-чаң болуп дүркүрөп,\nКайраттуунун баарысы\nКамандай болуп күркүрөп,\nКалың колдун баарысы\nАзирет барбас Бээжинге\nАттанып калды кылкылдап.\nАйзанын башы былкылдап,\nАдамдын баары кылкылдап,\nАдамдын башы кагышып,\nКөптүгүнөн калың кол\nАйзанын учу чабышып,\nТопурак учуп бөлүнбөй,\nЖерден чолоо көрүнбөй\nЖайнап чыгып баратат.\n«Кайта качып кетет» - деп,\n\fКабылан Бакай артынан.\nАйдап кетип баратат.\nСараладай ат минип,\nСары жаргак шым кийип,\nТүпөгү жок айза алып,\nЖалаң кылыч байланып,\nУй куймулчак Сарала\nБаса түшүп кыйгачтап."
  },
  {
    "id": "1444",
    "text": "Түпөгү жок айза алып,\nЖалаң кылыч байланып,\nУй куймулчак Сарала\nБаса түшүп кыйгачтап.\nБайкап калган Бээжинге\nАрслан тууган Алмамбет\nЖаңылбастан жол баштап,\nТүгөнбөс тоонун урчугун,\nТүздөп жүрдү Алмамбет\nДүмпүйгөн тоонун урчугун.\nАйткан сөздөн танылбайт,\nКараңгыда жол басса\nКарсактын изинен көк жал жаңылбайт.\nБуурсун чийген чийин жок,\nСуур казган ийин жок,\nАйдай кумдак талаанын\nАлкымын саптап кол жүрүп,\nАз гана эмес калың кол\nАт аябай мол жүрүп,\nТүндө тынып жатпастан\nТүн уйкусун албастан,\nКүндүз өргүп жатпастан,\nКүнүн тыным албастан,\nКүндөп-түндөп жүрүштү.\nТаластан колу чыкканда,\nКүндү катка салганда,\nЖол эсебин алганда,\nТүнү болгон жыйырма.\nКүнү болгон жыйырма.\nЭрикпестен жол жүрүп,\nЭрикпестен мол жүрүп,\nДалай аттар чаалыгып,\nДалай мыкты дегендин\nЧаңга көзү карыгып,\nСанаасы жаман кээ бирөө\nСандалып барат талыгып,\nУйкудан жүдөп кээ бирөө\nЧырым этип алсам - деп,\n\fБаштыгына жалынып,"
  },
  {
    "id": "1445",
    "text": "Сандалып барат талыгып,\nУйкудан жүдөп кээ бирөө\nЧырым этип алсам - деп,\n\fБаштыгына жалынып,\nКара баскан катындай,\nКетип барат үргүлөп.\nАртындагы калганын:\n«Артта калып калдың - деп,\nАлдындагы жүр-жүр - деп,\nБаскан изин тамандап,\nАтаңдын көрү, кытай кул\nАйдап барып кырат» - деп,\nАлмамбетти жамандап.\nАттын баары чаалыгып,\nАртынан барат калың кол\nАлмамбетке таарынып.\nЖатпадык - деп жайылып,\nОн эки кандын калың кол\nЖүрүп барат жабылып.\nКачан өрүү болот - деп,\nАлмамбетке камыгып,\nКүнү-түнү кырк күнү\nКүүлөнүп Алмаң жол жүрдү,\nАлмамбет кайдан аянды.\nБудур-будур куюлган\nБуралган чөбү суюлган,\nАдырдын чөбү суюлган,\nАркар, кулжа куюлган,\nБугусу түздөп жайылган,\nКуюгуп жүргөн топтошуп,\nКуландын буту сайылган,\nКең Алтайдын кең өзөн,\nТелегейи тең өзөн -\nАлтайдын тоосун таянды.\nТоосунда кары бар,\nТокою калың, чери бар,\nНече жерде көлү бар,\nОн эки сан калың кол\nОшого жатар эби бар."
  },
  {
    "id": "1446",
    "text": "Токою калың, чери бар,\nНече жерде көлү бар,\nОн эки сан калың кол\nОшого жатар эби бар.\nКаркырадай кан Бакай\nАлмамбетке буркурап,\nАйтып турган кеби бар:\n«Ушу келген калың кол\nЧыканактап албадык,\nБир өргүтүп албасак,\n\fКантип Бээжин барабыз, Алмам?!\nТоктобой жүрсөк Бээжинге\nСапар жүргөн сан колдун\nБаарын кырып алабыз.\nУшунетип биз жүрсөк,\nУшу келген калың кол\nУбалына калабыз!»\nЧекири жок кой көздүү,\nСепкили жок ак жүздүү,\nАзизкандын ойрону,\nОшол колдун коргону\nБакайдын кебин укканда:\n«Андай болсо, абаке,\nЖайылып жаткан кең өзөн\nЖатып уйку кандырсын,\nТулпарын отко чалдырсын.\nКамдап берген Каныкей\nКатып жүргөн күлазык,\nСуусундарын кандырсын».\nАрслан тууган Алмамбет\nЖатсын - деп, буйрук кылганда\nЖайнап аттан түшкөнү,\nЖан-жабыла калың кол\nЖабылып аттан түштү эми.\nБаары бирдей жүгүрүп,\nЖан казанга камынып,\nАлыска жүрөр тулпарды\nАркы-терки байлатып,\nАш-тамагын кайнатып,\nКош башына бээ союп,"
  },
  {
    "id": "1447",
    "text": "Алыска жүрөр тулпарды\nАркы-терки байлатып,\nАш-тамагын кайнатып,\nКош башына бээ союп,\nСоюлган бээнин эттерин\nКишиге ченеп бөлүшүп,\nУйкуга кирип калың кол\nЖатып калган жери ошол.\nАттардын баары жайылып,\nАны баккан жигиттер\nЖатып калды жанына\nБуту-колу чоюлуп,\nАйбалтасын жазданып,\nКыбыланы баштанып.\nУйкусу канып кырк чоро\nОрдо салды ортого,\n\fКырк таман жерди чийишип,\nКызыгып баары киришип,\nТомпоюн таштан камдашып,\nОрдо бузар шайлашып,\nМөрөйгө салды бир тогуз\nТизип койду байлашып.\nУраа айтышып чаңдатып,\nЧертмегин чертип оңдошуп,\nЖатып калды кырк чоро.\nЭригип калган эрендер\nБаары жапырт ойношуп,\nКошой баатыр, кан Бакай,\nОртосунда олтурган\nОён Манас зор болуп.\nБакай турду кеп баштап,\nАкырын сүйлөп бек таштап:\n«Ит-Өлбөстүн какыр чөл\nЖелген чоро бар бекен?\nЖапалактын жалгыз кыр\nКөргөн чоро бар бекен?\nИскендер барбас Чоң-Бээжин\nБарган чоро бар бекен?\nБуурул түндүн Тешик-Таш\nӨткөн чоро бар бекен?"
  },
  {
    "id": "1448",
    "text": "Искендер барбас Чоң-Бээжин\nБарган чоро бар бекен?\nБуурул түндүн Тешик-Таш\nӨткөн чоро бар бекен?\nКүрпүлдөгөн Сары-Суу\nКечкен чоро бар бекен?\nКыр-Кайыңдын өзөндү\nКөргөн чоро бар бекен?\nАнык көрүп Бээжинди\nКелген чоро бар бекен?\nКарысына сыр найза\nИлген чоро бар бекен?\nКаканчындын Бээжинди\nБилген чоро бар бекен?\nКырк кандын эли кытайды\nКөргөн чоро бар бекен?\nКалың кытай, манжууну\nКөргөн чоро бар бекен?»\nОшондо Азизкандын Алмамбет,\nКылыч колдо кыңгырап,\nКүлүмсүрөп сурданып,\nТура калды зыңгырап:\n\f«Кайнаган кытай эл болот,\nАйтканыңдын баарысын\nКөргөн киши Алмамбет.\n«Чалгын чал» - десең чаламын,\nКытайлардын Түп-Бээжин\nЧарчабастан барамын.\nАлым келсе аянбай,\nЖоого кыргын саламын.\nКылкылдаган кытайдын\nКыяматтай башына\nАкыр заман саламын!\nАжалым жетсе өлөмүн,\nЧалгын чалып Бээжинге\nЧарчабай барып келемин!\nКаканчындын Бээжинде\nКокуйлаган кытайды\nБытыратып бөлөмүн,\nАйза кармап, топ бузам,"
  },
  {
    "id": "1449",
    "text": "Каканчындын Бээжинде\nКокуйлаган кытайды\nБытыратып бөлөмүн,\nАйза кармап, топ бузам,\nБыйыл ажалым жетсе, окко учам!\nБешенеме жазганды\nКайда болсо көрөмүн,\nКалкым үчүн Бээжинге\nКамыкпай барып келемин.\nБарыш-келиш эки ай,\nЭки айда келермин,\nЭкинчи айдан мен калсам,\nТагдыр жетип өлгөнүм!»\nОшондо Манас заңкайып,\nШуңкар куштай бой салып,\nБайкап турду жалдырап,\nАлмамбеттин кебине\nЫраазы болуп ичинен:\n«Кызыл найза желегим,\nКыраан койгон Алмамбет,\nКытайдан келген белегим.\nКара байрак желегим,\nКаканчындын Бээжинден\nКачып келген береним.\nКытайдын малын чачып бер.\nЧылбырдай жалы барында\nЧындаган жоого алдырбайт,\nЧын теңири урбаса\n\fҮстүнөн эрди алдырбайт.\nЧалгынга минсе чарчабайт,\nОн күн тынбай согушсаң\nЧуркагандан тажабайт.\nАсыйын санап келгенде\nБир канчага толду эле,\nКарткүрөңдү минип бар,\nОт жаңылып өтпөсүн,\nКадек тонду кийип бар.\nЖылкыдан тандап беремин,\nКарткүрөңдөй малымды ал,"
  },
  {
    "id": "1450",
    "text": "От жаңылып өтпөсүн,\nКадек тонду кийип бар.\nЖылкыдан тандап беремин,\nКарткүрөңдөй малымды ал,\nНачар болсо азыгың\nКөөкөргө куюп канымды ал.\nТаңда турар болжош ал,\nОн эки кан бусурман,\nОён тууган кырк чоро\nЧубатууга салайын,\nТандап берен жолдош ал!»\nУшул сөздү укканда,\nАйза тийген кишидей,\nЫргып кетти Алмамбет.\nКадек тонду кийгенде\nНе муратка жетемин,\nБээжинди тиктеп барышка,\nАк тинтем кийип кетемин.\nКарткүрөңдү мингенде\nКай муратка жетемин?!\n«Баргын!» - деп, мени буюрсаң,\nСарала менен кетемин!\nБээжинди чапсам - тилегим,\nМен Сараладан айрылбайм,\nАйрылбаган себебим -\nБиттейимде бириккен,\nАйбан да болсо бир өскөн,\nБармактай күндө баш кошкон,\nБашынан тулпар Сарала ат\nТулпар аттан жалгашкан.\nКүлүктүгүн айтайын\n«Чу!» - дегенде Сарала\nКуштай учуп кубулган,\nАйбан да болсо жан жолдош,\nАлданын жазган буйругу,\n\fМени менен бир күн туулган.\nСараланы мен минип,\nДалай манжуу, кытайдын"
  },
  {
    "id": "1451",
    "text": "Алданын жазган буйругу,\n\fМени менен бир күн туулган.\nСараланы мен минип,\nДалай манжуу, кытайдын\nБашына салдым чуулган.\nКалдайга барып байыр албайм,\nКан агызар күн болор,\nИшенимдүү жолдошум\nСараладан айрылбайм.\nИт-Өлбөстүн талаасын\nТаптап берген эмеспи,\nАлты миң кытай, манжууну\nАрслан тууган Алмамбет\nАттап келген эмеспи.\nКызыл айза болотту\nКынап келген эмеспи.\nКылт этип суу жутпастан,\nЧыдап берген Сарала -\nКашымдагы желегим,\nКаканчындын Бээжинден\nАйбан да болсо жолдош - деп,\nКармай келген белегим.\nБу сапар чалгын чалганда,\nАйза жумшап, топ бузсам,\nСараланын үстүндө\nАжалым жетсе окко учам.\nОйлонуп Манас дос калса,\nЭэр токум үстүндө\nСарала тулпар бош калса,\nКең Бээжин эске түшкөндө\nКейигенден күйөмүн,\nСараладай буудандан\n«Айрылбасам экен» - деп,\nКүнү-түнү чын тилеп,\nАлдадан сурап жүрөмүн.\nОн эки кол бусурман\nЧубатууга салганда,\nТандап жолдош алганда\nНе муратка жетемин?"
  },
  {
    "id": "1452",
    "text": "Он эки кол бусурман\nЧубатууга салганда,\nТандап жолдош алганда\nНе муратка жетемин?\nЖаныма берсең, жан жолдош\nСыргакты берсең кетейин.\nЧайдоосу алтын, чай арзан\nСамаркан өндүү калаа жок,\n\fСалышып жоого киргенде\nСандан кайра тартпаган,\nЧыканактап калбаган,\nЧырым уйку албаган,\nСунганын кайта тартпаган,\nСумсайып жоодон качпаган,\nСыргак өңдүү бала жок.\n«Туу үчүн желек» - деп,\nТүп-Бээжинге жолдоштук\nТууганың Сыргакты берчи, белекке!\nЧалгынды чындап чалайын,\nТүп-Бээжинге барайын,\nАжыбайдын Карткүрөң\nАрслан төрөм, канкорум,\nКоштоого берчи алайын!»\nКөкчебичин бул минип,\nКөгөргөн темир тон кийип,\nБелиндеги кемерди\nКармай тура түйүлүп,\nКайнына барар кишидей,\nКашкайып күлүп сүйүнүп,\nБоз кисесин тагынып,\nТуура тартып Алмамбет\nТуйгунду: «Батаң бергин!» - деп,\nМойнуна курун салынып,\nБатасын сурап Манастын\nКарап турду жалынып.\nБашында Кошой кан болуп,\nБадыша Бакай да болуп,\nБашкалары андан көп,"
  },
  {
    "id": "1453",
    "text": "Карап турду жалынып.\nБашында Кошой кан болуп,\nБадыша Бакай да болуп,\nБашкалары андан көп,\nБаякы калың кол болуп,\nАлакан жайып көтөрүп,\nАрслан Манас күңгүрөп,\nКыбыланы беттенип:\n«Алтын айдар, чок белбоо\nАзизкандын жалгызы,\nАлтын коштум желекке,\nАзирет баспас Бээжинге\nСыргакты бердим белекке.\nБарганда, кытайдын жолу тар болсун,\nКыйкырып согуш салганда,\nЖаныңда, Азиретаалы бар болсун!\n\f  Кыядан, кырк чилтен жолдош жабылсын,\n  Дулдулду минип кыйкырып,\n  Азирет шер бар болсун.\n  Акыр кудай оңдосун,\n  Калың кытай түптүү журт\n  Арбагың угуп колдосун,\n  Кабылан эки көк жалым,\n  Какайлаган кытайда\n  Кайыр кылар болбосун!\n  Алмамбет, Сыргак - эгиз эр,\n  Арслан тууган эки шер,\n  Алыска сапар жол тарттың,\n  Кабылан, жолборс берендер.\n  Алмамбет, Сыргак болгонуң\n  Аман келгин, бөрүлөр.\n  Бусурмандын коргону -\n  Жеке чыгып, жоо сайып,\n  Жер майышкан кол келсе,\n  Жалтанбастан кол саяр!»"
  },
  {
    "id": "1454",
    "text": "Жеке чыгып, жоо сайып,\n  Жер майышкан кол келсе,\n  Жалтанбастан кол саяр!»\n  Бата берип чуркурап,\n  Баары туруп кол жайды.\n  «Кабары катуу Бээжинден\n  Кайта эсен келгин» - деп,\n  Көзүнөн жашы буркурап,\n  Бата алып, эки шер\n  Жолго салды зыркырап.\n  Өзү көргөн жер менен,\n  Өзөндө булак чөл менен,\n  Жапалак учпас кыр менен,\n  Күпүлдөп аккан суу менен\n  Күндөп-түндөп жол жүрдү.\n  Адырдын баарын сыдырып,\n  Ак-Өзөн боюн кыдырып,\n  Зоңкоктун бою Тал-Мазар,\n  Тал-Мазар жетип конду эми.\n  Алмамбет чалгын чалган жер,\n  Чалгынга чыгып барган жер."
  },
  {
    "id": "1455",
    "text": "Алмамбет менен Чубактын чыры"
  },
  {
    "id": "1456",
    "text": "Кең зоңкоктун Тал-Мазар\n\fАлмамбет, Сыргак эки эр\nЖатып уйку кандырып,\nТулпарын отко чалдырып,\nТыным алган жер ушул.\nКолдо калган Кыргыл чал\nАйтып турган кеби ушул:\n«Ой, Акбалтай кандын Чубагы,\nАдамдыктан сен кеттиң,\nАкылы жок, чунагым!\nЧубак болбой, жерге кир,\nКазылбастан көргө кир!\nТуубай туура чөгүп кал,\nТирүү жүрбөй өлүп кал!\nАрак ичпей, таш ичкин,\nАздык кылса арагың,\nАтаңдын канын кошо ичкин!\nАлмамбет чалгын чаларбы?\nКеңеште жок, кепте жок,\nКелберсиген эр Чубак,\nКошко жатып калабы?\nКытайдан тийип келген жылкыдан\nСоогат сурап алабы?\nЧалгынды Алмаң чалабы?\nКан Балтайдын Чубагы\nОорукта жатып калабы?\nКечээ, Жылгындынын оюнда,\nКең Таластын боюнда\nЖаяны кесип жечү элең,\nАракка тоюп алганда\nАла көөдөн акмагым,\nАаламды бузам дечү элең!»\nМуну Чубак укканда\nОт чагылды көзүнөн,\nЖалын чыгып оозунан,\nАрсландай көзү жайнады,\nКүрөктөй болгон кашка тиш\nЖара-жара чайнады.\nАчуусун көрүп Чубактын"
  },
  {
    "id": "1457",
    "text": "Арсландай көзү жайнады,\nКүрөктөй болгон кашка тиш\nЖара-жара чайнады.\nАчуусун көрүп Чубактын\nЖолдоштору дүрбөдү:\n«Сабыр кыл» - деп калың кол\nАйтканга Чубак бербеди.\nАлтын жаак айбалта,\n\fАрслан көк жал Чубагы\nБилегине чалды эми.\nАрнап соккон алмасты\nКынай белге байланып,\nЖабдыктарын шайланып,\nАстындагы мингени -\nАшкере тулпар Көгала ат,\nАкбалтайдын Чубагы,\nАлышса адамдын алы жетпеген,\nАрсландын тиши өтпөгөн,\nТаластан Кең-Кол кең эмес,\nБаатырлыгын сурасаң\nМанастан Чубак кем эмес.\nКара колот, кыр далы,\nШыңга келген, кең далы,\nЭңчегер бойлуу, ийни кең,\nБоору, сырты бирдей тең.\nОк жыландай октолгон,\nАдамдан артык жумуру\nКачырган жоосу жок болгон.\nБерген болсо Бээжинди\nБеш капкасын сураймын,\nБербей койсо чалгынды\nБеренсиген Алмамбет,\nБелеске канын төгөмүн!\nБербей койсо чалгынды,\nКабыргасын сөгөмүн!\nКайрылып колго келбестен,\nКачырып Бээжин киремин,\nКаңгайга жете сүрөмүн.\nАлмамбетти баш кылып,"
  },
  {
    "id": "1458",
    "text": "Кайрылып колго келбестен,\nКачырып Бээжин киремин,\nКаңгайга жете сүрөмүн.\nАлмамбетти баш кылып,\nКытайды кырып келемин!»\nКөгала оозун бурбастан,\nКөп токтолуп турбастан,\nСары изине чөп салып,\nСаргара кууду Алмаңды.\nКөк сүлөөсүн бөрк кийип,\nКөтөрүп калкан ойнотуп,\nБадыша тууган Бакай кан,\nБал менен оозун чайкаган,\nКараңгыда жол тапкан,\nКапилеттен сөз тапкан,\n\fОбодон жылдыз козголуп,\nМанас менен эр Бакай\nО дүйнөлүк дос болуп,\nАттанып кеткен Чубактын\nАргасын Бакай табалбай,\nАлтын чатыр ичинде\nАким кыраан Манаска\nБасып кирди эр Бакай:\n«Чубакты кандай кылам?» - деп,\nШашып кирди эр Бакай.\n«Он эки кандын калың кол\nТуу салганын көрдүңбү, Манас?\nКан Балтайдын Чубагы,\nКабылан көк жал чунактын\nЧуу салганын көрдүңбү, Манас?\nКөл чайкалса кенебейт,\nАлмамбет, Чубак - эки шер,\nМанас сенден башканы\nТуягына теңебейт.\nАртынан барып аларга\nАкыл сөзүң айтып кел,\nЖараштырып кайтып кел.\nБирөөнө-бирөө жетпесин,"
  },
  {
    "id": "1459",
    "text": "Артынан барып аларга\nАкыл сөзүң айтып кел,\nЖараштырып кайтып кел.\nБирөөнө-бирөө жетпесин,\nБөөдөсүнөн эки арслан\nЭэн талаада, эл жокто,\nАрка түшөр сел жокто\nКокустан өлүп кетпесин!\nАк жылкыдан боз кылып,\nАрслан көк жал эки эрди\nАкыреттик дос кылып,\nКылычтын мизин жалатып,\nКыбылага каратып,\nӨлө турган ант кылып,\nӨзүң барып кайтып кел!»\nМуну Мунас уккан соң,\nКүн жайылып чыккан соң,\nАйбанбозду токутуп,\nАрслан тууган Манасың\nЭки шердин артынан\nЖүрүп калды жулкунтуп.\nУктап калган Алмамбет,\nУйкудан чочуп ойгонду,\n\fОк жыландай толгонду,\nОк-шайманын салынып,\nСаралага камынып,\nАй көкүлүн түйчүдөй,\nАлыста жаткан Бээжинге\nКачырып жалгыз кирчидей,\nАтына минип зыңкыйып,\nАк шуңкардай шыңкыйып:\n«Арслан Сыргак, тургун!» - деп,\nАтчан турду кыйкырып,\nСыргак турду элеңдеп,\nАтышып чыгаар жоого окшоп,\nАр жабдыгын белендеп,\nКаарданып бакырып,\nШашып турат Алмамбет:\n«Бачым аттан, Сыргак!» - деп,"
  },
  {
    "id": "1460",
    "text": "Ар жабдыгын белендеп,\nКаарданып бакырып,\nШашып турат Алмамбет:\n«Бачым аттан, Сыргак!» - деп,\nКайта-кайта чакырып.\nАтка Сыргак минген соң,\nБастырып шерге келген соң,\nАны Алмаң көргөн соң,\nАлмамбет арслан кабылан\nСыргакка турду кеп баштап:\n«Мен көргөндү көрдүңбү?\nМен билгенди билдиңби?\nМен көргөндү көрбөсөң,\nМен билгенди билбесең,\nАй караңгы, түн бүркөк\nТүндү кудай уруптур,\nТутамча жок байкасам,\nКүндү кудай уруптур,\nАла бүркөө шыбыргак,\nБозду кудай уруптур.\nАбал баштан бирге өскөн\nАкбалтайдын эр Чубак,\nДосту кудай уруптур.\nАртымдан азап салыптыр,\nАйбанбоз менен заңкайып,\nАрслан тууган эр Манас\nАрттан түшүп калыптыр, Сыргак!\nКатынын кара баскандай,\nКан Балтайдын Чубагы\nКуугуну жаңы качкандай,\n\fКаарданып алыптыр.\nКытайды кырчу болотту\nКындан сууруп, чың кармап,\nКара мүртөз Чубагың\nКалп айтпасам, динден чыгып алыптыр.\nКайбат сөзүм болбосун,\nКабылан көк жал эр Чубак\nКайратына келиптир,"
  },
  {
    "id": "1461",
    "text": "Кайбат сөзүм болбосун,\nКабылан көк жал эр Чубак\nКайратына келиптир,\nКалп болбосом, Чубак кул\nЖебегенди жеп келет.\n«Менсиз жеке жер чалган\nЖеликкен кытай», - деп келет.\nОолугуп кытай дей берсе,\nНазданып бокту жей берсе,\nМен болбостон, Бээжин чаламын,\nОшөнтүп келген Чубактан\nМен канткенде тирүү каламын, Сыргак!?\nАжалы жетсе ал өлөт, Сыргак!\nАл келбесе мен өлөм, Сыргак!\nӨлүп калсам Чубактан\nӨлөрман чочко чунактан,\nТаянганым темирден:\n«Ээлигип чалгын чалам» - деп,\nДардаңдаган кытай кул\nТалаада өлдү дедирбей,\nКокус өлсөм Чубактан,\nКарагаттай кайран көз\nКаркылдап кажыр ойбосун,\nКүрөктөй болгон кашка тиш\nСагызган чычып койбосун,\nАлакең кажырдын богу болбосун.\nӨлүп калсам Чубактан\nТалаага сөөгүм таштабай,\nБелимден кармап бүктөп кет,\nСаралага жүктөп кет.\nАдырдын чөлүн ашып кет,\nКырканын түзүн басып кет.\nМазарлууга барганда\nСараланы союп кет,\nКолуң менен жакшылап\nБелгилүү жерге коюп кет!"
  },
  {
    "id": "1462",
    "text": "Мазарлууга барганда\nСараланы союп кет,\nКолуң менен жакшылап\nБелгилүү жерге коюп кет!\nАтымды оңдоп токуп кет:\n\f«Белгилүү берен өлдү» - деп,\nКерээзге куран окуп кет,\nБээжинге барбай кайтып кет.\n«Берен Алмам өлдү» - деп,\nАяшың Аруукеге айтып кет!\nТоодогу жылкы тогуз миң -\nТобурчак, буудан аралаш.\nТобурчак, буудан мында топ,\nТозоктуу жалган дүйнөдө\nАртымда эркек бала жок,\nКудайдын кылган ишине, Сыргак\nКөтөрбөскө чарам жок!\nОпосуз чиркин дүнүйө\nАжал жетсе амал жок,\nАтакелеп калаарга\nАртымда эркек бала жок!\nАдырда жылкы алабаш\nБаарысы тулпар мээси жок,\nКүтүп алар ээси жок.\nКара динден ак болуп,\nБусурманга келгени\nЖүктөгөнүм бил болду,\nКелгенге нече жыл болду,\nАгынай кызы Арууке\nАлганга канча жыл болду,\nСолкулдап чачын тарабайт,\nСоолгон жалган дүйнөдө\nСогончогу канабайт,\nУшундай арман күн болду!\nТоодогу жылкым жыйып кой,\nӨлүп калсам Чубактан\nӨзүм менен бир келген,\nАрманда калган Арууке"
  },
  {
    "id": "1463",
    "text": "Тоодогу жылкым жыйып кой,\nӨлүп калсам Чубактан\nӨзүм менен бир келген,\nАрманда калган Арууке\nМажикке нике кыйып кой!»\nАйза менен сайгандай,\nЫргып кетти эр Сыргак.\nЧокмор менен чапкандай,\nЧочуп кетти эр Сыргак.\nТаласка башка тең бекен?\nЧубак сизден эр бекен?\nАлаке, бул кебиңди ким уксун,\nКалың казган ор уксун,\n\fКапкараңгы түн уксун,\nМындан бөлөк ким уксун!\nАбаке, Чубак үчүн оолукпа,\nЧубак үчүн тарыкпа,\nЧубактын жайын мен билем,\nУламадан уласам,\nБилгичтерден сурасам,\nАлай деген жер экен,\nАнда нойгут эли экен,\nАл нойгуттун ичинде,\nСалуулуу коргон там экен,\nНойгуттарды бийлеген\nАкбалтай каны бар экен,\nКасиеттүү жан экен,\nСексен жашта бар экен.\nӨзү кырк катын ике кылыптыр,\nТуубас болуп кырк катын\nАкбалтай бала көрбөй калыптыр.\nЭл өөдөгө тартарда,\nАт кара тил мезгилде,\nАлтымыш айман чал экен,\nКурумшуга оронгон,\nТөө өркөчкө байланган,\nКүүгүм кирип, күн бата\nТаап алган бала экен."
  },
  {
    "id": "1464",
    "text": "Курумшуга оронгон,\nТөө өркөчкө байланган,\nКүүгүм кирип, күн бата\nТаап алган бала экен.\nМойнуна алтын тактырып,\nЗарып кылып көп малын\nКырк катынга бактырып,\nТоюна токсон сойдуруп,\nТолгон элди жыйдырып,\nЭлди тойго тойгузуп,\nАтын Чубак койгузуп,\nТаап алган бала экен,\nБуйрук менен бул Чубак\nТабылып калган бала экен.\nТаң, билбеймин чын болсо,\nКээ кишилер кеп айтат,\nЧубакты: «Олуя чалдын уулу - деп,\nМуну кудайдын сүйгөн кулу - деп,\nАлышса адамдын алы жетпеген,\nАрсландын тиши өтпөгөн,\nАкбалтай кандын Чубак - деп,\n\fАчуусу чындап келгенде\nАаламды буй кылган\nАшкере сырттан чунак» - деп.\nКээ кишилер муну айтат:\n«Кыздан тууган кыңыр - деп,\nКачан болсо Чубагың\nКыйшык ишти талашкан,\nКызыталактын бири» - деп.\nАртып жолду чаларбыз,\nБээжинге сапар барабыз.\nБээжинге сапар барганда,\nЭч байдасын тийгизбей,\nЖолдоштугун билгизбей,\nАйкөл менен биригип,\nОорукка жатып калучу\nЧубак үчүн урунба,"
  },
  {
    "id": "1465",
    "text": "Жолдоштугун билгизбей,\nАйкөл менен биригип,\nОорукка жатып калучу\nЧубак үчүн урунба,\nЧунак үчүн таарынба».\nАл аңгыча болгон жок,\nЭр Сыргак оозун жыйып алганча,\nЖоого ыктуу тон кийип,\nЖорголото бастырып,\nКөгала сындуу ат минип,\nЭтек-жеңи жайылып,\nЭңкейишке келгенде\nЭэлигип басып ээлигип,\nТуягы кумга сайылып,\nӨөдө чыга бергенде\nӨкүм күлүк Көгала,\nЖал-куйругу жайылып,\nАлыстан чапкан Көгала\nАюу төштү жөлөнүп,\nАлмадай болгон алма баш\nЧалмалап чаңга бөлөнүп,\nМашадай мойну ийилип,\nӨөдө-ылдыйын билбестен,\nУчкан куштай жүгүрүп,\nБаскан ташы быркырап,\nКазандай болуп даңканы\nТөбөсүндө чыркырап,\nАраандай оозу ачылып,\nКан аралаш ак көбүк\nОмуроодо чачылып,\n\fТулпар күлүк Көгала\nКөкүлдү көккө зыргытып,\nТуякты мадап мылгытып,\nТуяктан учкан таштарды\nАсман бою ыргытып.\nБашын жерге салыптыр:\n«Барар жерим Бээжин» - деп,\nАйбан да болсо билиптир,\nАткан октой зымырап,\nЭти кызып алыптыр.\nКаарына жан турбай,"
  },
  {
    "id": "1466",
    "text": "Айбан да болсо билиптир,\nАткан октой зымырап,\nЭти кызып алыптыр.\nКаарына жан турбай,\nКайраты зор Чубактын\nЖер жарылып дүркүрөп,\nАрсландай болуп айкырып,\nКүндөй болуп күркүрөп,\nАйдары алтын, чок белбоо\nАзизкандын көк жалы\nЭр Чубакты көргөндө\nБура тартып турду эми.\nКүүлөнүп Чубак келгенде\nАрслан көк жал Алмамбет\nКашкайып салам айтканы,\nАликти Чубак алган жок.\nАнда көк жал сүйлөдү:\n«Баатыр Чубак, береним,\nАлда канча күнөөнү,\nАртышып тартар шериң ким?\nКаарданып калыпсың,\nКылычың сууруп алыпсың,\nТемирден жайган тор барбы?\nТеңдешип жаткан жол барбы?\nБекип жаткан жол барбы?\nБекем шашып калыпсың,\nМекеден келген кол барбы?\nБелин бекем курчанып,\nБөйрөктөн чыгып көп кытай\nАянбастан кол алып,\nКапилет келип калдыбы?\nКароолсуз жаткан сан колго.\nСапырып уруш салдыбы?\nБеттеп келип калыпсың,\nБээжинден келген кол барбы?\n\fБээжинден келген кол болсо -\nСараланы минейин,\nСандап келген кытайга"
  },
  {
    "id": "1467",
    "text": "Бээжинден келген кол барбы?\n\fБээжинден келген кол болсо -\nСараланы минейин,\nСандап келген кытайга\nЖалгыз өзүм тиейин.\nБайгамбар барбас Бээжинге\nБалакетти салайын,\nКалың кара кытайга\nКабылан көк жал Чубагым,\nСени кан көтөрүп алайын.\nМекеден келген жоо болсо,\nКөгала берчи минейин,\nКөп болмоктон сан болсун,\nЫлаачын тийген таандай,\nИргилтип жеке тиейин.\nЖагалмай тийген таандай,\nЖанын койбой кырайын,\nЖаандын колу болсо да\nКызыл канды агызып,\nКыйынсыган душманга\nКыраан көк жал Чубагым,\nСени кан көтөрүп салайын!»\nМуну айтып Алмамбет\nМурутунда күлгөнсүп,\nБура карап турду эми.\nЧыйралып келген Чубагың\nЧындап ачуу кылганы,\nКөгала минип күркүрөп,\nАйткан сөздү укпастан,\nЖел соккондой жээлигип,\nЖети баштуу эмедей:\n«Кечээ, кең Таластын оюнда,\nЖылгындуу өзөн боюнда,\nКалың аргын, көп огой\nКонуп жаткан кезинде\nКүндүзү кымыз, түнү кыз\nБолуп жаткан кезинде,\nКош-коштоп кийип суусар бөрк"
  },
  {
    "id": "1468",
    "text": "Конуп жаткан кезинде\nКүндүзү кымыз, түнү кыз\nБолуп жаткан кезинде,\nКош-коштоп кийип суусар бөрк\nЫргап турган кезинде,\nКошо билип кыргызды\nЖыргап жаткан кезинде,\nОшондо жазган кат кана?\nКудайлашкан ант кана?\n\fСенден сурап сабылдым,\n«Бээжинге жолдош кылгын» - деп,\nНече сапар жалындым.\nКоконго кордук салганда,\nМаргалаң менен Букарды\nКошо чаап алганда,\nБарып алдык Ооганды,\nБашка журт кайдан соо калды.\nТашты бузуп жол салдык,\nЫндыстанга кол салдык.\nОлжолоп малдан бирди алдык,\nБилге жүктөп дилде алдык.\nОрошон сулуу кара көз,\nОйдологон колоң чач\nОшондон тандап миңди алдык.\nКечээ, кызылбашты чапканда,\nКырым менен Урумга\nКырк чоро сапар аттанды,\nОлжосуна берендер\nСандаган тулпар атты алды.\nБекип жаткан душмандын\nБелин бузуп турганда,\nБектеп салган калалуу\nЧебин бузуп алганда,\nСанатына сан жетпес,\nЭлин бузуп алганда,\nМоюнума курум салынып,\nБээжинге сапар кылганда,\nМени жолдош кылгын» - деп,"
  },
  {
    "id": "1469",
    "text": "Элин бузуп алганда,\nМоюнума курум салынып,\nБээжинге сапар кылганда,\nМени жолдош кылгын» - деп,\nБейили кара кытай кул,\nБезеленип жалындым.\nБейили катуу Бээжиндин\nБет алып жолун баштадың,\nМени ойлоп койбостон,\nОорукка неге таштадың?\nАтыңдын оозун бура тур,\nАла көөдөн кытай кул,\nАлдыңкы жерге тура тур,\nОн эки түркүн кол баштап,\nЧалгын чалар сенсиңби?!\nКеңеште жок, кепте жок,\nБээжинге чалгын барбастан\n\fОорукта калар менминби!?\nСулайман барбас Бээжинге\nСумсайып чабар сенсиңби?!\nЧалгынга барбай, оорукка\nЖатып калар менминби?!\nСарала сандан күлүк ит,\nОлтуруп жерге ийбеген,\nЭтеги жерге тийбеген,\nАтаңдын көрү, бүрүк ит,\nСандаган кытай Бээжинден\nСарала менен желген ит,\nСан жетпеген калкынан\nУшундай бузугунан келген ит!\nҮч таш тулга, көк очок,\nЖеңи жерге тийбеген,\nЖети атасы кытайдын\nБысмылданы билбеген,\nМенин айткан сөзүмө\nКиресиңби, кытай кул!\nБээжиндин жолу беш бөлөк,\nМен да бирге барайын,"
  },
  {
    "id": "1470",
    "text": "Менин айткан сөзүмө\nКиресиңби, кытай кул!\nБээжиндин жолу беш бөлөк,\nМен да бирге барайын,\nКөнөсүңбү, кытай кул?!\nКөнбөс болсоң сөзүмө,\nАзыр менин колумдан\nӨлөсүңбү, кытай кул?!»\nАнда Алмамбет муну айтат:\n«Кырк урук кытай калың эл»\nБарсам капыр болоюн,\nБээжиндин жолу беш бөлөк\nЧалсам капыр болоюн!\nБээжиндин жолу беш анжы\nБерейин Чубак ала гой,\nБезилдеп кытай дей бербе,\nБердим жаным, ала гой,\nБаатыр Чубак бара гой!\nБээжиндин жолун чалып кел,\nЭсенкан кызы Бурулча,\nЖаң-жуңдун кызы Аймыскал,\nБээжинден белек алып кел!\nКетире бербе шайыңды,\nКек кылып кытай дей берип,\nКейитпечи жанымды,\n\fБузбачы менин канымды!\nКырк кандын эли кытайдын\nКабарын алган мен эмес,\nКөрүп жүргөн сен эмес.\nКалдайып жаткан Бээжиндин\nКазып койгон ору бар,\nКайнатып койгон шору бар,\nБекип жаткан бели бар,\nБекемдеген чеги бар,\nЧымчым чөбү чыкпаган,\nЧык кылар суусу болбогон,\nКырк күнчүлүк чөлү бар,\nАйланасы канча жол,"
  },
  {
    "id": "1471",
    "text": "Чымчым чөбү чыкпаган,\nЧык кылар суусу болбогон,\nКырк күнчүлүк чөлү бар,\nАйланасы канча жол,\nАйдың чалкар көлү бар.\nАралап киши кетпеген,\nЧычкандын мурду өтпөгөн,\nКалың токой-чери бар.\nЧерди тозуп олтурган\nКебез белбоо, кең өтүк,\nКечилдин каны Коңурбай,\nЖоонун айласын билген доңуз ай,\nАйзакерден ыктуу кул,\nКытайлыгы болбосо,\nАдамзатта мыктуу кул.\nБелеске койгон берен бар,\nБелгилүү Калча кыраан бар,\nБердим Чубак, чала кой,\nМен калдым мында, өзүң бар.\nКалдайып туман сөгүлгөн,\nТетиги, дүмүрөйүп көрүнгөн,\nЖалгыз көздүн эли бар,\nКаарына алганда\nКаршылашар чеби бар.\nОшол чептин ичинде\nАлышса адамдын алы жетпеген,\nЖалгыз көз Малгун шери бар.\nОрноткон калаа жөөсү ошол,\nОйло, Чубак кырааным,\nОшондо жаткан жол тозуп,\nЖалгыз көздүү дөөсү ошол.\nЭми мен калдым, Чубак, сен баргын,\nБердим жолду ала гой!» -\n\fДеп, ошонтүп, турган соң,\nКайра баштан эр Чубак\nКайраттанып оолукту:\n«Бээжин сенин белиңби?"
  },
  {
    "id": "1472",
    "text": "Деп, ошонтүп, турган соң,\nКайра баштан эр Чубак\nКайраттанып оолукту:\n«Бээжин сенин белиңби?\nБегирээк мактап олтурган\nКалча сенин шериңби?\nКызыталак, кытай кул,\nБузайынбы чебиңди,\nЖарайынбы, кытай кул,\nИчиңдеги чериңди?\nАтаңдын көрү, кытай кул,\nБээжинде кытай элинен\nБөлүнүп окту жеп жүргөн,\nКолу менен жараткан\nКолосун кудай, - деп жүргөн.\nСарала аты, күлүк ит,\nДени кара бүрүк ит,\nТалак кылып кытайды\nУшундай бузугунан келген ит!\nАябаган дүмөктү\nБаштайын деген экенсиң,\nКалп эле: «Чалгын чалам» - деп,\nОрдолуу журт, калың түрк\nТаштайын деген экенсиң.\nКызыгын көрүп журтуңдун\nКылчайбастан жол чалып,\nКызыталак, ит кытай,\nКетейин деген экенсиң.\nТалкалайын Бээжинди,\nСындырайын белиңди.\nКалдыр этек кытай кул,\nСуутайын демиңди?!» -\nДеп, жулкунуп Чубак турганда,\nЧубакты кудай урганда\nЧекири жок кой көздүү,\nСепкили жок ак жүздүү,\nАзизкандын жалгызы\nАсмандан булут бүркөлүп,\nАлтымыш санаа бир келип,"
  },
  {
    "id": "1473",
    "text": "Сепкили жок ак жүздүү,\nАзизкандын жалгызы\nАсмандан булут бүркөлүп,\nАлтымыш санаа бир келип,\nКабыргасы сөгүлүп,\nОозунан жалын төгүлүп,\nАрсландай көрүнүп,\n\fЖойболотту таянбай,\nЖолборс көк жал Алмамбет\nЧубактан жанды аябай,\nТүсү кетип түктөйүп,\nТүгү чыгып үрпөйүп,\nКаарданып дүпүлдөп,\nЧымын жанын ойлобой,\nЧындап арслан күпүлдөп,\nСарала тулпар кыйгачтап,\nСаат баскан Чубакка\nАлакең, жиберди чындап сөз баштап:\n«Ойлосоң боло, сен Чубак,\nОлоңдогон кызыталак,\nМен Бээжинди чалам ким үчүн,\nАзирети дин үчүн,\nАрттагы калың эл үчүн!\nБайгамбар барбас Бээжинден\nБалакет көрүп калат - деп,\nБайкагын, Чубак, сен үчүн!\nТосмосу катуу кытайдын,\nТопурак учуп күйөт - деп,\nДозогу сага тиет - деп,\nТозгон жолум ким үчүн,\nДозоктуу, Чубак, сен үчүн!?\nМен Бээжинде турганда\nТаш сайынган кытайдын\nТазасынын уулу элем,\nАтаганат, талымсыган Чубагым,\nМен кай жерде нойгут кулу элем?\nКызыл күрмө кытайдын\nКыраанынын уулу элем,"
  },
  {
    "id": "1474",
    "text": "Мен кай жерде нойгут кулу элем?\nКызыл күрмө кытайдын\nКыраанынын уулу элем,\nЭнчилеп берген башында\nЭлеңдеп жолду бер дейсиң,\nМен кай жерде Акбалтай кандын кулу элем!?\nБелин бек бууган кытайдын\nБеренинин уулу элем,\nЖоого тийсем өрт элем,\nСен өңдөнүп, атасын таштап алыска,\nКөчүп келген Таласка,\nЧоро болуп Манаска,\nАмызы жок, ары жок,\nАадан чалыш, ит Чубак,\n\fАлактаган кызыталак,\nАкмак киши мен эмес!\nАтаңды таштап алыска,\nКөчүп келип Таласка,\nЧоро болгон Манаска,\nАры жок Чубак, сен кандай?!\nТалак кылып бутумду,\nТаштап кытай журтумду\nКара динден ак болуп,\nКалың кытай эл менен\nДин талашып жат болуп,\nМинтип жүргөн мен кандай?!\nБайкасаң боло, сен Чубак,\nБакылдаган кызыталак!\nКечке койсом жайыңа,\nКекетип кытай дей бердиң,\nБилгениңди жей бердиң.\nКызырдуу кыйын шер болсоң,\nКыраан тууган эр болсоң -\nКыйырыңдан тентип не келдиң?!\nАкыреттин жайынан,\nАзаптуу дозок барынан,\nКалкымдан качып мен келдим,"
  },
  {
    "id": "1475",
    "text": "Кыйырыңдан тентип не келдиң?!\nАкыреттин жайынан,\nАзаптуу дозок барынан,\nКалкымдан качып мен келдим,\nМен кыйырымы буздум капыр - деп,\nКытайдан диним жакын - деп, -\nБаатыр, мен чачып ийдим жыйганды,\nТиктедим азиз ыйманды.\nСарала менен желгемин\nКытайдын каны болгончо,\nБусурман ити болом - деп,\nЭлимден азып келгемин.\nКудайдын кылган иши экен,\nМен Бээжинде турганда,\nАалы така, кең өтүк\nАлөөкөнүн Коңурбай\nАлда кайда киши экен?!\nБээжинден чыктым бир башка,\nБээжинди билип турганда,\nБейэсеп калың кытайдын\nБерени элем көйкашка.\nА дүйнөнүн айынан,\nАкыреттин жайынан,\n\fСары талдан сайдырган\nТалым калды Бээжинде,\nТаза алтындан жасаткан\nТагым калды Бээжинде.\nКапкалуу калаа, калың журт,\nУрум калды Бээжинде,\nАсыл кытай тукуму -\nАлтымыш кыз, кырк шуркут,\nЗайыбым калды Бээжинде.\nКең Бээжин эске түшкөндө\nТуура орноткон калың там,\nТүптүү кытай калың жан,\nОшол эске түшкөндө\nТутамга келбейт кайран жан."
  },
  {
    "id": "1476",
    "text": "Туура орноткон калың там,\nТүптүү кытай калың жан,\nОшол эске түшкөндө\nТутамга келбейт кайран жан.\nСарала буудан токтугу,\nСандаган калың кытайда\nДин ысламдын жоктугу.\nЫслам дини бар болсо,\nБул жерде жеме жедирип,\nКачкан кытай дедирип,\nКүйүтүн тартып элимдин,\nСага кытай дедирип,\nЭлимден неге келемин?\nБул сөзүңдү укканча,\nБул жерде сенден өлөйүн!\nКылымды чалсам чаламын,\nКачан болсо, ит Чубак,\nМенин кытай атым калабы?!\nКаалап келдим диниңди,\nКалыйпа султан бириңди?!\nАңылдаган Чубак кул,\nКан кыл, - деп айттым кимиңди?!\nКаның экөөң бирикчи,\nКаңылдаган, ит Чубак,\nКагайынбы бу жерде,\nКапкайда кеткен жиниңди?!\nКайтадан капыр мен болуп,\nЧын эле, бузайынбы динимди?!\nБейледим эле диниңди,\nМекеде султан бириңди,\nБезилдеген Чубак кул,\nБек кыл, - деп айттым кимиңди?!\n\fБерен Манас болбосо,\nКагар элем, ит Чубак,\nКапкайда кеткен жиниңди?!\nКайрылып кытай элди таап,\nТүгөтөйүн кебиңди."
  },
  {
    "id": "1477",
    "text": "Кагар элем, ит Чубак,\nКапкайда кеткен жиниңди?!\nКайрылып кытай элди таап,\nТүгөтөйүн кебиңди.\nСуутсам кантет, ит Чубак,\nКайрат кылган демиңди!\nЧыгарайын бул жерде\nЧымырканган желиңди.\nМен Таласка конгону\nЖаманыңа жанаштым,\nКүндүзүндө былкылдап,\nТүнүчүндө кыңкылдап,\nКимиңден бектик талаштым?!\nТаласты бөлүп чек кылып,\nТалымсыган, ит Чубак,\nДардаңдайсың күрсүлдөп,\nКимиңе бардым бек кыл - деп?\nАйылымды буздум сен түгүл,\nАңылдаган Чубак кул,\nАтамды сойдум сен түгүл!\nАлтын тагын кан кылдым,\nАтаганат, Чубак кул,\nСен түгүл, Азизканды жай кылдым!\nКүмүш такты май кылдым,\nКүрсүлдөгөн Чубак кул,\nСен түгүл, атамды союп жай кылдым!» -\nДеп, ошондо Алмамбет\nКазык моюн Сарала,\nКайкалатып кайран шер,\nЭки миздүү көк болот\nСууруп алып кынынан,\nКачырып калды Чубакты:\n«Алмадай башын алайын,\nЖол үстүнө өлтүрүп,\nИтке азык кылайын!»\nЖер жарылып дүркүрөп,\nАзизкандын Алмамбет\nАйбаттанып күркүрөп,"
  },
  {
    "id": "1478",
    "text": "Итке азык кылайын!»\nЖер жарылып дүркүрөп,\nАзизкандын Алмамбет\nАйбаттанып күркүрөп,\nКөрүнөө чапты Алакең.\nКөгала менен зыргытып,\nТоктолбостон эр Чубак\n\fОң жеңин чечип ыргытып,\nКалканды кармап жонго алып.\nАч болотту колго алып,\nАянбай кирди Чубагың.\nАлда канча жабдыгын\nКөтөрүшүп турду эми.\nТизгинди кармап жыялбай,\nАсылкеч өскөн эки эр\nБирин бири кыялбай,\nКыйкырып кылыч чабалбай,\nКезенишип турду эле.\nЭэр белдей көк кырды\nАшып келет көрдүңбү?\nАйбанбоз менен зыргытып,\nАрслан, жолборс, кабылан\nШашып келет көрдүңбү?\nАйбанбоз аты дардаңдап,\nАлмамбет менен Чубагы,\nЖөөлөшүп турат жалмаңдап.\nАйбанбозго камчы уруп,\nБасып чыгып келатат:\n«Алмамбет, Чубак түгөйүм\nКокустан өлүп кетет», - деп,\nКүңгүрөнүп эр Манас\nШашып чыгып келатат.\nЖетип келип эки эрге,\nАйтып турган кеби бул:\n«Астыга салсам ак жолум,\nАтышка кирсе сан колум,\nАлмамбет, Чубак эгизим,\nАаламды бузган теңизим,\nАлбарс болот айбалтам,"
  },
  {
    "id": "1479",
    "text": "Атышка кирсе сан колум,\nАлмамбет, Чубак эгизим,\nАаламды бузган теңизим,\nАлбарс болот айбалтам,\nЭки шер, айчылык жүрсө чоң аркам!\nКылычты сууруп кыйкырып,\nКатар турба жанаша,\nКайран жанды күйдүрүп,\nЭгиз, түгөй эки шер\nКыла бербе тамаша!\nАра жолдо урушуп,\nКамчылашпа жанаша!» -\nБул сөздү айтып көк жалың,\nАрага түштү арсланың.\n\f«Бирине бири жетет - деп,\nБеттешип калган эки шер,\nКокустан өлүп кетет» - деп,\nКыйкырып Манас барганы,\nСараладай күлүктү\nОң кол менен кан Манас\nОоздуктан алды эми,\nКөгаланы тизгиндеп,\nСол кол менен алды эми.\nАрслан айкөл канкоруң\nАрага түшүп калды эми,\nЭки жакка айырып,\nАрачалап алды эми.\nМанас кармап турганда\nКаарданып булкунуп,\nКайраттанып эр Чубак:\n«Каңгайдан келген кытай», - деп,\nКүүлөнүп турат булкунуп.\nОшондо Азизкандын Алмамбет:\n«Арамдын канын чачайын,\nАчылбас көзүн ачайын,\nКоё бергин колду» - деп,\nОңунда, Алмамбет турат күркүрөп.\nКанкор көк жал кан Манас"
  },
  {
    "id": "1480",
    "text": "Коё бергин колду» - деп,\nОңунда, Алмамбет турат күркүрөп.\nКанкор көк жал кан Манас\nКармап турду жекитип:\n«Калдайды чабар эки шер\nКокус өлүп кетет» - деп,\nКаңырыгы бек түтөп:\n«Жалгыз киши жөө болот,\nЖалгызды кудай жан кылып,\nЖасабай койсо не болот?!\nБуйругун көрчү кудайдын\nКууну кушка жегизип,\nКурсакташ тууган бала эмес,\nАлмамбет, Чубак экөөнү\nАра тууган дегизип.\nАкылы жок эки арам\nБоз ала болуп чабышып,\nБолбогонун көрдүңбү?!\nБолбос сөздү күчөтүп,\nОңбогонун көрдүңбү?!\nАла көөдөн жанымды\n\fАбалдан байкап билипсиң,\nЧыр чыгарып арадан,\nКөңүл бузуп эки арам\nКайтып Талас жериңе\nКетейин, - деп жүрүпсүң.\nКалп эле жолдон жөөлөшүп\nӨтөйүн - деген экенсиң,\nБолбогон сөздү шылтоолоп,\nЭси жок, эсер эки арам,\nКетейин деген экенсиң!\nКуралып келген колумду\nЧачайын деген экенсиң,\nКубалашып шылтоолоп,\nКуруп калган, эки шер,\nКачайын деген экенсиң!\nКайра тартып Таласка,\nАттын башын эки шер,"
  },
  {
    "id": "1481",
    "text": "Куруп калган, эки шер,\nКачайын деген экенсиң!\nКайра тартып Таласка,\nАттын башын эки шер,\nБурайын деген экенсиң,\nУшу канкор Манаска\nКылайын деген экенсиң!\nКазынада дилдемди\nЧачайын деген экенсиң!\nКайра тартып Таласка,\nКара нээт эки арам,\nКачайын деген экенсиң!\nБээжинге чабуул кылмакка\nЖүрөктө жүргөн дит эле,\nКыраан бөрү кырк чоро,\nКыркың кырк жерден келген ит элең.\nАзып-тозуп алыстан,\nАтсыз келдиң кээ бирөөң,\nАтсыз келген чорого\nАркар аяк, жез билек\nАттан тулпар мингиздим.\nТозуп келип алыстан\nТоптон келди бир чоро,\nТозуп келген чорого\nТон мыктысын кийгиздим,\nАргын, огой, кыргызды\nАягыңа билгиздим,\nАрада жолду талашып,\nАртыкча Алмамбет, Чубак күйгүздүң!\n\fКече, кең Таластын боюнда\nЖаяны кесип жечү элем,\nЖанымда болсо Алмамбет -\nЖаанды бузам дечү элем.\nКаргыттанып сыр найза\nКүрөшөөрмүн дечү элем,\nКалдай менен Коңурбай\nЖөөлөшөрмүн дечү элем.\nОк өтпөгөн олпокту\nКийишермин дечү элем,"
  },
  {
    "id": "1482",
    "text": "Калдай менен Коңурбай\nЖөөлөшөрмүн дечү элем.\nОк өтпөгөн олпокту\nКийишермин дечү элем,\nОён Алмам барында,\nОн сегиз миң ааламга\nТийишермин дечү элем.\nАлмамбет, Чубак айыңдан,\nЭки арам, сенин барыңдан\nКең-Колго турдум жер жайлап,\nЭки арам, сенин барыңдан\nОн эки кан, көп журтту\nАйдап келдим кембайлап.\nБайгамбар барбас Бээжиндин\nБайкап жолун ашмакка,\nАлмамбет, Чубак - эки эр,\nЭзелки дартың жазмакка\nАйдап келсем алыстан,\nАра жерде кармашкан\nАкылы жок, эки арам,\nАдамда сендей болобу?\nКетирдиң эми эбимди,\nКесир кылып элиме,\nКалың жаткан бусурман\nКайрылып кабар салбасам,\nӨкүм кылып журтума,\nЭкөөңсүз Бээжин барбасам.\nАт тизгинин жыйбасам,\nЧалыяр барбас Бээжинге\nБылкылдак куурай бышкыча\nМыйзамдын гүлү учкуча,\nМыктап алты ай салышып,\nБээжинге чабуул кылбасам.\nУшу турган Бээжинге\nӨзүм жеке кетейин,\nОйлонбогон эки арам\n\fТүбүңө чындап жетейин.\nАжалым жетсе кытайдан\nЖеке барып өлөйүн,"
  },
  {
    "id": "1483",
    "text": "Ойлонбогон эки арам\n\fТүбүңө чындап жетейин.\nАжалым жетсе кытайдан\nЖеке барып өлөйүн,\nАңылдаган эки кул,\nӨлүшүп кетчи көрөйүн!»\nОң жагында Алмаңды\nОңго силкип жиберди,\nСол жагында Чубакты\nСолго силкип жиберип,\nТүгү чыгып бетинен,\nТүп-Бээжинде кытайга\nТуйгун Манас көк жалың\nЖеке кирип тийчүдөй,\nКалың жаткан кытайды\nКакайлатып сүрчүдөй,\nБаягы Манас канкоруң,\nЖалгыз барып кирчүдөй,\nЖаанда көп кытайды\nЖайнатып айдап келчүдөй.\nАзаптан кайра тартпаган,\nОн биринде ок аткан,\nОн экиге келгенде\nОён Манас атанган,\nОн үч жашка келгенде\nОрдолуу журт, эл чапкан,\nОн беш жашка келгенде\nЖел тийгизбей журт баккан,\nКаарын катуу толтурду,\nКапа болуп буларга,\nКара белес кыраңга\nКабылан Манас көк жалың\nЖеке барып олтурду.\nАкбалтайдын Чубагы\nМойнуна күнөө түшкөнсүп,\nЫктагансып калыптыр,\nШайтаны кетип бейилинен\nЖумшаргансып калыптыр.\nАкбалтайдын Чубагы\nСыныгып бетин бурду эми,\nУлук кыраан Алмаңа"
  },
  {
    "id": "1484",
    "text": "Жумшаргансып калыптыр.\nАкбалтайдын Чубагы\nСыныгып бетин бурду эми,\nУлук кыраан Алмаңа\nУят болуп турду эми.\nУялган эмей эмине,\n\fМундай кепти кылды эми:\n«Бадыша Алмам беренди\nБакырып кытай дегемин,\nАртынан чаап келгемин,\nБайкасам мунум зор уят!\nЧалгынды чалсаң жол мына,\nБайлап кетсең кол мына,\nСалайын десең ор мына,\nКайнатып кетер шор мына!\nБашымды кессең мен мына,\nКанымды төксөң жер мына!\nАлаке, карыдайда кармашкан,\nКайгылуу күндө колдошкон,\nБирге туруп, бирге өскөн,\nБеттешкен жоодо кездешкен,\nӨлтүрөр болсоң кул мына!\nӨттү, күнөөм тоодон чоң,\nОёнум Алмам, кечип кой!\nКара көзүм сатуу - деп,\nКөгала түгүл, Алаке,\nСага, кара башым тартуу!» - деп,\nБура тартып сабылып,\nБугу тери чылбырды\nМойнуна турду салынып.\nАттан түшүп эр Чубак\nАлмаңды көздөй жүгүрүп:\n«Кечкин, берен, күнөөм - деп,\nТизеси жерге бүгүлүп,\nЭки колу боорунда,\nЭр жабдыгы жанында,\nКөгаланы жетелеп,\nКүнөөмдү кеч», - деп тиленип,"
  },
  {
    "id": "1485",
    "text": "Эки колу боорунда,\nЭр жабдыгы жанында,\nКөгаланы жетелеп,\nКүнөөмдү кеч», - деп тиленип,\nАлмамбетке келди эми.\nЫраазы болду Алмамбет,\nИчинде калбай эч бир кек.\nОён көк жал Алакең\nОшондо айтты мындай кеп:\n«Кандын уулу эр Чубак,\nКасиеттүү жан эле.\nКаканчындын Бээжинге\nКараан кылып баргын - деп,\nАйткан кеби бар эле.\n\fЧалгынга жеке кеткеним,\nЧубакты, кылып кабарсыз\nОйлосом уят минткеним».\nСараланы жетелеп,\nЧубакты көздөй жүгүрүп,\nКамчысын салып мойнуна:\n«Күнөөмдү кечир!» - деп,\nЧубакка Алмамбет турду жүгүнүп.\n«Өрттөн кайра тартпаган,\nӨлүмдөн кайра качпаган,\nЭселек тууган эки арам\nӨлүшүп жатат бекен? - деп,\nАлышып калып эки арам\nАрман кылды бекен? - деп,\nАйбаты менен салышып,\nБашын канга боёлтуп,\nДал-дал кылды бекен? - деп,\nБаатыр Манас бадышаң\nТик карабай даңкайып,\nКөздүн кыйыгын салып заңкайып.\nАсмандагы жылдыздай\nКозголушуп калыптыр,\nАлмамбет, Чубак - эки эр\nАкыреттик аянбас,"
  },
  {
    "id": "1486",
    "text": "Асмандагы жылдыздай\nКозголушуп калыптыр,\nАлмамбет, Чубак - эки эр\nАкыреттик аянбас,\nДос болушуп калыптыр.\nАк бөкөндун кылындай\nСуурулушуп калыптыр,\nАк буудайдын унундай\nЖуурулушуп калыптыр,\nАдырдагы булактай\nЖошулушуп калыптыр,\nАт тартышып, эки шер\nАянышпай элдешип,\nКошулушуп калыптыр.\nАлмамбет, Чубак кеңешип,\nКейип турду эки эр:\n«Карап турган канкорго\nКайыр айткан оңбойт ко,\nКаарланган кишиси\nЭгерим эки болбойт ко,\nЖер жүзүндө калың журт -\nБаарын жыйып келсек да\n\fБир Манастай болбойт ко,\nКече, кыядан кырк кабылан желгенде,\nКырк чоро кырк жерден тентип келгенде,\nТаласты берип жер кылды,\nКыйкырган жоого такшалтып,\nКызыл канга боёлтуп,\nБаарыбызды эр кылды.\nТуш-тушта жаткан душманга\nТуйгун Манас көк жалың\nБаарыбызды тең кылды.\nКүндүзү кымыз, түнү кыз,\nИтаяк болду чылк күмүш,\nЭриксек элик атышып,\nЭрикпесек эрте-кеч\nТаласта ойноп жатыштык.\nКайсыдан бизди кем кылды,\nЖоо-жаракты шайлатып,"
  },
  {
    "id": "1487",
    "text": "Эрикпесек эрте-кеч\nТаласта ойноп жатыштык.\nКайсыдан бизди кем кылды,\nЖоо-жаракты шайлатып,\nЖоого күлүк байлатып,\nТелегейди тең кылды.\nКан Манаска келгени\nЭрешен тартып, эр болдук,\nЭр уулу менен тең болдук.\nСаадакты сая байландык,\nСайыша чыккан сан колду\nБирин койбой кыйраттык,\nОоган менен кызылбаш\nОрдого тулпар туйлаттык,\nОрус менен чүрчүттүн\nОлжолоп кызын ыйлаттык.\nЧамбыл-Белди жердеген\nЖаналы, Карач эки эр,\nЧамасы кыйын эр деген\nТигилген туусун кулаттык,\nТиктешкенди сулаттык,\nКапкалуу калың коргондон,\nБадыша Бакай көк жалга\nКөрпаян артык сулуу кыз\nТартып бердик ордодон.\nКанкор көк жал кабылан\nКаарын бизге салган жок,\nКанча мүлкүн чачсак да\nКапа болуп калган жок,\n\fМанас канга келгени\nКырк чородо арман жок.\nКиериңе эр Манас\nАк була жибек, уз берди,\nКырмызы көйнөк, кымча бел\nОймок ооз, бото көз,\nОйноктогон колоң чач,\nОрдону бузуп кыз берди.\nОйротту бузуп эр кылды,\nОйлоп турсак, эр Манас"
  },
  {
    "id": "1488",
    "text": "Ойноктогон колоң чач,\nОрдону бузуп кыз берди.\nОйротту бузуп эр кылды,\nОйлоп турсак, эр Манас\nОрдолуу журтка кан кылды.\nАтты тартып барбасак,\nАйкөлдөн бата албасак,\nКапыр болуп кетебиз».\nКанкор Манас кабылан\nОн эки кылым калың жан,\nОён Манас көк жалга\nКаш кайтарар калбаган.\nИчкелей басып төтөлөп,\nАйкөл Манас каныңа\nСарала менен Көгала,\nАлмамбет, Чубак - эки эр\nАлып барды жетелеп.\nАрсланга мойнун бурду эми,\nАйкөл Манас шерине\nАрсаңдап күлүп эки эр,\nТартуу кылып эки атын:\n«Күнөөбүз кеч!» - деп турду эми.\n«Алмамбет, Чубак эреним,\nЭки түгөй береним,\nТабылгылуу өзөнүм,\nТалкандашкан жоо болсо,\nТалыкпаган көзөлүм!\nАлмамбет, Чубак эгизим,\nАйдың чалкар деңизим,\nАтыша келген жоо болсо,\nАаламды бузар тегизим!\nЖеткилең Бээжин калаага\nЖетип чалгын чаларда,\nЖете келип урушкан\nЖетесиз Чубак, сизге уят!\nЖетип келип кармасам,\n\fЖеткире айттың бир сөздү,\nОшол сөзүң бизге уят, Алмам!"
  },
  {
    "id": "1489",
    "text": "Жетип келип кармасам,\n\fЖеткире айттың бир сөздү,\nОшол сөзүң бизге уят, Алмам!\n«Караңгы эмес, түн бол, - деп,\nКаның экөөң бир бол» - деп,\nКат чийгендей жибердиң,\nКарачы сөзүң сизге уят, Алмам,\nКапалуу сөзүң бизге уят, Алмам!\nЖылгындуу Талас оюнда\nКачан чачтым жыйганды,\nЭки кылып кебимди,\nКетиңкиреп эбимди,\nКачан жедим ыйманды.\n«Караңгы түгүл, түн бол - деп,\nКаның экөөң бир бол» - деп,\nОшол сөзгө жол болсун, Алмам!»\nМуну угуп Алмамбет\nКаны качып бетинен,\nКаарданып кыйгачтап,\nКабылан Манас көк жалга\nКарап турду сөз баштап:\n«Кытай да болсо чоң экен,\nКыйырлуу Чубак зор экен,\nКыйырынан азган мен байкуш\nБайкасам кургур кор экен.\nТирүү жүрбөй жигиттин,\nМындай кордук көргөнчө\nӨлгөндүгү оң экен!\nКапыр да болсо зор экен,\nКалыктуу Чубак чоң экен,\nКалкынан азган мен чунак\nКараан болбой дүйнөгө\nӨлгөндүгү оң экен!\nЭлдүү киши зор экен,\nЭлинен азган кор экен,\nЭстесе кытай дей берген"
  },
  {
    "id": "1490",
    "text": "Өлгөндүгү оң экен!\nЭлдүү киши зор экен,\nЭлинен азган кор экен,\nЭстесе кытай дей берген\nБу да болсо Алмамбеттин шору экен!\nМен кылымды чалсам чаламын,\nКелгеним канча жыл болду,\nМенин кытай атым калабы?!\nМен Бээжинде турганда\nТалак кылдым бутумду,\nТалкаладым журтумду.\n\fМен Бээжинде турганда\nКаз айланбас зоо элем,\nКабарыңда, кан Манас,\nКаргылуу кара тоо элем.\nМен Бээжинде турганда\nКаардансам түн элем,\nКалың кара кытайдын\nКаканынын уулу элем.\nАра жол менен желгидей,\nАртыман кууп келгидей,\nАкмак кытай дегидей,\nБуласын булап алгыдай,\nБузукту келип салгандай,\nОйлосоң боло, ой Манас,\nНойгуттун качан кулу элем?»\nБерениң Манас канкоруң\nКарап турду унчукпай.\nОйлоп турду баш чайкап,\nАш бышырым тил чыкпай.\nОшондо Манас ойлоду,\nОйлогону бу болду.\nОйлогонун оёндун\nЭки берен билбеди.\n«Азазил шайтан жазгырса,\nКокустан мени азгырса,\nКаранын жолун баштасам,\nКалың элим ысылам\nКалдайтып каран таштасам,"
  },
  {
    "id": "1491",
    "text": "Кокустан мени азгырса,\nКаранын жолун баштасам,\nКалың элим ысылам\nКалдайтып каран таштасам,\nКачып барып Бээжинге\nАйыл конуп мен турсам,\nКаканчындын Бээжинге\nАянбай кызмат бир кылсам»...\nТал-Чоку бийик тоо экен,\nАйланасы аска таш\nКөз жетпеген зоо экен.\nАгып жаткан түбүнөн\nАгыны катуу суу экен,\nСуу боюна тизилген\nАлда нече дөбө экен.\nАскар бийик Тал-Чоку\nАшуусу бийик бел экен,\nБээжин менен Мекенин,\n\fЭки башка көп элдин\nОртосунда чеп экен.\nАлп кара куш, азуулуу\nМекен кылган жер экен,\nМуну басып жүрбөсө,\nТегеренип жүрөргө\nКырк күнчүлүк жол экен.\nМендеден муну ашпаган\nЖолу бийик жар экен,\nКыясы кыйын тар экен.\nКыянын үстү жагында\nҮйдөй кара ташы бар,\nТаштын үстүн карасаң\nЖон жору уя салыптыр,\nТегеренип ышкырып,\nАжыдаар курчап калыптыр.\nАжыдаарды көргөндө,\nАлмамбет, Чубак - эки эр\nТоп этип түшүп атынан,\nЭсинен талып калыптыр.\nКабылан Манас кайран шер\nАжыдаар жаткан чоң ташка"
  },
  {
    "id": "1492",
    "text": "Топ этип түшүп атынан,\nЭсинен талып калыптыр.\nКабылан Манас кайран шер\nАжыдаар жаткан чоң ташка\nАдейи басып барды эми.\nТизеси жерге бүгүлүп,\nЧуркап чыгып жүгүрүп,\nКүңгүрөнүп күүлөнүп,\nКүн батышка бет алып,\nМанас басты зыңгырап,\nАжыдаар качты зымырап,\nАлмамбет менен Чубагы\nТура келди кыбырап.\nУмачтай көзү ачылып,\nУюп калган эки шер\nМанаска карап баш уруп,\nЧоролордун тиреги,\nМанас эрдин жөлөгү,\nСапар алыс жол болсо,\nСандаган түмөн кол болсо,\nЭр Манас элдин өбөгү.\nТелегейи тең болчу,\nДеңиз Манас кабылан\nИчи көлдөн кең болчу,\n\fАрслан тууган эр болчу.\nТеңдешкен жоого уу болгон\nДалайды жеңген эр болчу.\nОшондо, Алмамбет, Чубак - эки шер:\n«Тал-Чокуну ким ашкан?\nБээжинге бейпай салам - деп,\nКайнаган калың кытайды\nКаратып жеңип алам - деп,\nҮрүстөм Дастан эр ашкан.\nАндан кийин ким ашат,\nАрслан Манас шер ашат!»\nКара ташта каты бар,\nКатын окуп караса,\nЭки адамдын аты бар.\nТөгөрөгү зоо экен,"
  },
  {
    "id": "1493",
    "text": "Кара ташта каты бар,\nКатын окуп караса,\nЭки адамдын аты бар.\nТөгөрөгү зоо экен,\nЭки адамдан башкасы\nБул чийүүдө жок экен.\nКабылан тууган эр Манас\nАйбалтасын таянып,\nАсты жагын каранып,\nАйбанбоз минип астына\nТал-Чокуну бет алды.\nТал-Чокунун үстүнөн\nМунарыгы чачылып,\nБулуту кетти ачылып,\nКечке жете жол жүрүп,\nТыным албай мол жүрүп,\nКечинде чоку таянды.\nТал-Чокуга таянса,\nТоосунда кары бар,\nЭтек жагы өтөктө\nБийик чыккан талы бар.\nҮстү тайпак бурчтанат,\nТал-Чокуга барганда\nЖыты жыпар жыттанат.\nТаралган булак суусу бар,\nМеке менен Бээжиндин\nАрасында чеп экен,\nТегереги бек экен,\nОйлоп турса Тал-Чоку\nОорукка калар жер экен.\nУшу жерди көргөн соң,\n\fЧындыгын сынап билген соң,\nАлмамбет, Чубак, эр Сыргак,\nКөгала менен Сарала,\nКөкчебич, Күрөң, Айбанбоз\nЭэрин алып жайдактап,\nАса байлап баймактап,\nАч болотту салынып,\nАк каңкыны жазданып,\nКүн батышты баштанып,\nАлыстан келген төрт берен"
  },
  {
    "id": "1494",
    "text": "Ач болотту салынып,\nАк каңкыны жазданып,\nКүн батышты баштанып,\nАлыстан келген төрт берен\nАлп уйкуга кирди эми.\nКатуу уйкуга кирген соң,\nКара чаар кабылан\nКапталынан камынып,\nКара кулак арслан шер\nМанаска кирди чамынып.\nУшу түштү көргөндө\nУйкудан Манас ойгонду,\nОң жагына толгонду.\nКарарып асман бүркөлүп,\nБашына алтымыш санаа бир келип:\n«Ай чыкпаса бүркөлуп,\nТүн эмине болот - деп,\nКөзүм өтсө Бээжинде\nАркада калган калың түрк,\nКүнү эмине болот?! - деп,\nМенин көзүм өткөндө\nТаласта калган калың журт,\nАйласы кандай болот?! - деп\nАдырда жылкы ала баш,\nАркамда эркек бала жаш,\nАбыке, Көбөш арам кас.\nМен Таласта турганда\nЧалгырты болгон көзүндө,\nЧамасы келсе кезек кул\nЧалганы жүргөн өзүмдү.\nКыйшыгы жүрчү сөзүндө,\nКыябы келсе кезек кул\nКыйганы жүрчү өзүмдү.\nБадыраң темир курч болбойт,\nБашка өскөн киши журт болбойт.\nЫгы келсе кезек ит -\n\fЖамандык кылар чамасы,\nМени менен аталаш\nКүнү катын баласы."
  },
  {
    "id": "1495",
    "text": "Ыгы келсе кезек ит -\n\fЖамандык кылар чамасы,\nМени менен аталаш\nКүнү катын баласы.\nМенин көзүм өткөндө,\nМаңдай сөөгү кайкы эле,\nБейбак катын Каныкей\nЫрыскысы тайкы эле,\nМаңдай чачы чөп эле,\nМенин көзүм өткөндө,\nАзап тартар жүзүндө\nБалакети көп эле.\nЖылгындуу Кең-Кол, кең Талас\nЖерди айтып бир кейип,\nЖыргалдуу кыргыз, көп огой\nЭлди санап бир кейип:\n«Кокустан өлүп кетсем Бээжинде,\nБирөөнүн тилин бири албай,\nБашаламан кокуй эл -\nБирөөн бирөө көрө албай,\nАла болуп кете бейм.\nАңдып жүргөн көп душман\nАлакандай элимдин\nТүбүнө түгөт жете бейм»...\nМуну айтып, кан Манас\nБоосун албай мойнунан,\nБолк дедирип дүрбүнү\nСууруп алды койнунан.\nӨткөн жылы жайында\nБузулган дүрбү айынан,\nЖердин бетин чалдырган,\nКыйыр-кылым элинен\nКыйын уста Бөлөкбай\nАдейи аны алдырган.\nКырымдан келген Бөлөкбай\nКөөрүк басса козголгон,\nДөөтү менен дос болгон.\nЖеткилең уста Бөлөкбай,\nЖаш чагынан Бөлөкбай\nУсталык менен жашаган."
  },
  {
    "id": "1496",
    "text": "Дөөтү менен дос болгон.\nЖеткилең уста Бөлөкбай,\nЖаш чагынан Бөлөкбай\nУсталык менен жашаган.\nКүнү-түнү телмирип,\nКынабына келтирип,\nЧоң дүрбүнү жасаган.\n\fЖакут ташты жардырган,\nАйнегине салдырган.\nАбыдан жатып оңдогон,\nАлты айлык жолго болжогон.\nСабына көөхар кердирген:\n«Акың менде калат» - деп,\nАйдап жылкы бердирген.\nКелип конгон Таласка,\nУсталыктан Бөлөкбай\nЧоро болгон Манаска.\nКадырлуу артык жан кылган\nЧоң дүрбүнү колго алып,\nЧыгырыгын имерип,\nЧындап көзүн жиберип,\nБурамасын имерип,\nБуруп көзгө жиберип,\nКармап карап калганы.\nТаласка көзүн салды эми,\nТаластагы аңгеме -\nТакыр көрүп алды эми.\n«Коломтодон кор чыгып,\nМен Бээжинде жүргөндө,\nТаластагы көп элге\nАбыке, Көбөш чоң чыгып,\nДөбөгө чыгып дардактап:\n«Эми Манас өлдү - деп,\nБарса-келбес Бээжинден\nМанас кайдан келсин» - деп,\nДөбөгө чыгып барбактап,\nЭлди көздөп бакырып,\nАбыке, Көбөш - эки арам\n«Көбөштөп!» - ураан чакырып,"
  },
  {
    "id": "1497",
    "text": "Дөбөгө чыгып барбактап,\nЭлди көздөп бакырып,\nАбыке, Көбөш - эки арам\n«Көбөштөп!» - ураан чакырып,\nКутуруп булар калыптыр,\nТаластагы аргын менен кыргызга\nАябай алым салыптыр.\n«Жетимиш төөгө чай бер - деп,\nЖети миң кысыр тай бер» - деп.\nАлымына чыдабай,\nАргын көчкөн бир жакка.\n«Кокуй, канкор барында\nЧыныга куюп чай бербей,\nБороон күптү тай бербей,\n\fЖатучу белек чайкалып,\nКең Таласта көйкөлүп,\nКүндүзү кымыз, түнү кыз,\nШабиет ойноп алышып,\nБагылан козу, ширин баш\nБор кайнатып салышып,\nЖатчу белек Таласта.\nМанас баатыр өлгөн соң\nАй караңгы, жыл чалыш,\nТүн ошондой болот - деп,\nБийлик тийсе арамга\nКүн ушундай болот» - деп,\nКыргыз, огой биригип,\nБу да качты бир жакка.\nБузукту булар салыптыр,\nБуланы булап алыптыр.\nКазына бузуп чалкалап,\nКарып, мискин, төкөргө\nКайрылбастан талкалап,\nЖанат кундуз алыптыр,\nЖара бөлүп ортодон,\nКесир болот дебестен,\nБагалекке салыптыр,\nБайы өлгөн кулдай балпактап,"
  },
  {
    "id": "1498",
    "text": "Жара бөлүп ортодон,\nКесир болот дебестен,\nБагалекке салыптыр,\nБайы өлгөн кулдай балпактап,\nСултан болуп калыптыр.\nОшондо кайран долу Каныкей\nЧылбырдай чачын бурабай,\nЧыңырып ыйлап туралбай,\nБөдөнөдөй кайран көз\nБөлөк-бөлөк жаш кетип,\nКарагаттай кара көз\nКамчы бою жаш кетип,\nИш кыйчалыш болгондо\nТүн ушундай болот - деп,\nИттерге кезек келгенде\nКүн ушундай болот - деп,\nКолоңдой болгон кара чач\nТөбөгө кынап түйүптүр,\nОорукка калган эски бөрк\nБашына баса кийиптир,\nКара кашка аргымак\nШашканынан Каныкей\n\fЖайдак ыргып миниптир,\nУкурукту колго алып,\nАлты арамга кириптир.\nКара кашка аргымак\nМинип алып ойнотуп,\nЖамандардын баарысын\nЖыга чаап сойлотуп,\nАттын оозун ийиптир,\nЖамандардын баарысын\nТаласка айдап кириптир.\nКең-Колдон төмөн жүрүптүр,\nБулап кеткен буланы\nТакыр жыйып алыптыр,\nТалап кеткен алтынды\nДагы жыйып Каныкей\nӨз ордуна салыптыр.\nТокулуу турган тулпардын\nТокчулугун билгизбей,"
  },
  {
    "id": "1499",
    "text": "Дагы жыйып Каныкей\nӨз ордуна салыптыр.\nТокулуу турган тулпардын\nТокчулугун билгизбей,\nТоодой болгон Манастын\nЖокчулугун билгизбей,\nКалдайтып башын туу кылып,\nКатын башын эр кылып,\nМен Таластан кеткенде\nАбыке бузук салыптыр,\nКатын да болсо Каныкей\nУшу турган Таласка\nЭэлик болуп калыптыр».\nМуну көрүп алган соң\nКаарланып күпүлдөйт,\nКабылан Манас канкоруң\nКарап турду күңгүрөп:\n«Аргымак жалдуу тайкышым,\nМенин көзүм өткөн соң\nЖыйганыңды чачарсың,\nТөркүнүң Караканга качарсың.\nЖылас болгон байкушум.\nМенин көзүм жумулса,\nМедерсиз калып Каныкей\nБейпайлыкты тартарсың,\nБеттеп Букар качарсың.\nМаңдайың бас кайкыраак,\nКүн көрөрүң тайкыраак,\n\fЖоргонун белин ашалбай,\nЖөөлөп кургур ашалбай\nМойнуңа жүгүң артарсың,\nБоздоп азап тартарсың.\nКайран долу Каныкей,\nОрозду кандын он уулу\nАла болуп кызыталак,\nОлжомо зордук кылганда,\nЖар көчүрүп чапканда,\nӨлтүрмөк болуп жатканда,\nЭмгекти катуу тарттырып,"
  },
  {
    "id": "1500",
    "text": "Олжомо зордук кылганда,\nЖар көчүрүп чапканда,\nӨлтүрмөк болуп жатканда,\nЭмгекти катуу тарттырып,\nЭмчегин жара аттырып,\nКайран катын Каныкей\nӨчкөн отум тамызып,\nОшондо өлгөн жаным тиргизди,\nЭрдигин долу билгизди.\nҮзүлгөнүм улады,\nЧачкынымды жыйнады,\nАлганым асыл Каныкей\nКачан да болсо мен үчүн\nКара жанын кыйнады.\nКөкчөкөз менен Көзкаман\nБээжинден тентип келгенде,\nТууган болом дегенде,\nЭнчисин бөлүп бергенде,\nТел кулунум жегенде,\nТеминишип, теңдешип,\nТең тууган болом дегенде,\nКырк ай бозо ачыткан\nКыярак уудан бергенде,\nБашымды кесип алаарда,\nЖаны жетип чочколор\nКурмандыкка чалаарда,\nАккула минип ойнотуп,\nКөкчөкөз менен Көзкаман -\nКөлпөктөгөн эки арам,\nКайран долу Каныкей\nЖыга чаап сойлотту.\nОшөнтүп жаным тиргизип,\nОору тийбей шал болдум,\nКырк жеримден тешилип,\nАраң жүрүп жан болдум.\n\fМенин көзүм өткөн соң\nКалайык түгүл, кан өлсүн,\nМейли Абыке, Көбөш ит өлсүн!»\nМуну менен эр Манас"
  },
  {
    "id": "1501",
    "text": "Менин көзүм өткөн соң\nКалайык түгүл, кан өлсүн,\nМейли Абыке, Көбөш ит өлсүн!»\nМуну менен эр Манас\nКүн чыгыш жакка толгонуп,\nТүздөп бурап дүрбүсүн\nКарап калды ондонуп,\nКабылан, жолборс, арсландай\nКара таштын үстүнөн\nТиктеп турду комдонуп.\nМунарыктап бөлүнгөн\nБурчун көрдү Бээжиндин,\nБураналуу чеп кылган\nКурчун көрдү Бээжиндин,\nКумурскадай кайнаган\nЖуртун көрдү Бээжиндин.\nМунарыктан узата,\nАлтын эшик дарбаза\nОрдо көрдү Бээжинден,\nАлтындан така кактырган,\nКөөрдөн жагоо тактырган,\nЖибектен жабуу жаптырган\nЖорго көрдү Бээжинден.\nБийиги кырк кез жар болгон,\nЧуңкуру кырк кез аң болгон\nОрун көрдү Бээжиндин.\nКөлкүлдөтө тиктирген\nОрунун көрдү Бээжиндин,\nКөл-дайрадай кайнаган\nТобун көрдү Бэзжиндин.\nКанча менде көрбөгөн\nСонун көрдү Бээжинден,\nТуура тарткан кара кыр\nБелин көрдү Бээжинден.\nТуш-тушка кумдай кайнаган\nЭлин көрдү Бээжиндин.\nАгала чап, кызыл кум\nЖолун көрдү Бээжиндин,"
  },
  {
    "id": "1502",
    "text": "Туш-тушка кумдай кайнаган\nЭлин көрдү Бээжиндин.\nАгала чап, кызыл кум\nЖолун көрдү Бээжиндин,\nКарпайып кажыр айланган\nЖору көрдү Бээжинден.\nКалың кытай сыйбаган\nЖерин көрдү Бээжиндин,\n\fТопон суу толкуп жетпеген\nКалаасын көрдү Бээжиндин,\nАйнектей сулуу көрүнгөн\nТалаасын көрдү Бээжиндин.\nДүмпүйүп түтүн кетпеген\nШаарын көрдү Бээжиндин,\nКапкалуу калаа көз жеткис\nБаарын көрдү Бээжиндин.\nСалты-ичке, тейтең бут\nЗайыбын көрдү Бээжиндин.\nТекши жибек кийинген\nУзун көрдү Бээжиндин,\nТептегиз окшош бото көз\nКызын көрдү Бээжиндин.\nКыздарын көрүп кызыкты,\nКыйкырып чоро турганда\nСалмак болду бузукту."
  },
  {
    "id": "1503",
    "text": "Алмамбеттин жомогу"
  },
  {
    "id": "1504",
    "text": "«Алмамбет, Чубак, Сыргагым,\nЖаткандан жамбаш талбайбы,\nЧырым этсе уйку канбайбы!\nКең-Колго тиккен бак барбы,\nКерилип уктап жатуучу\nКең-Колдогу чак барбы?\nТалаага тиккен бак барбы,\nДардайып уктап жаткандай,\nТаластагы чак барбы?\nАлтын айдар, чок белбоо\nАзизкандын жалгызы,\nАзыр келгин жаныма!\nБекитилген бел көрдүм,\nМендеден бөлөк эл көрдүм,\nАдамдан башка жан көрдүм,\nКачыры жок, аты жок,\nКайнаган калың жоо көрдүм,\nКыясы кымбат жол көрдүм,\nКумурскадай жайнаган\nКыйла кыйын кол көрдүм.\nКылтылдабай сырыңды айт,\n\fКызыкты көрдүм Алмамбет,\nКыя тартпай, чыныңды айт!»\nАзизкандын Алмамбет\nАйбалта колдо кыңгырап,\nКыя карап Манаска\nБасып келди зыңгырап.\nТуруп калды буластап,\nТуйгунуң Алмаң көк жалың\nКоё берди сөз баштап:\n«Эр Манас,\nМен кантип Бээжин көрбөйүн,\nБээжиндин жайын билбейин!\nКөрүнүп турган Түп-Бээжин -\nКөйнөгүм чечип жууган жер,\nЭнекем мени тууган жер,\nКиндигим кесип бууган жер."
  },
  {
    "id": "1505",
    "text": "Көйнөгүм чечип жууган жер,\nЭнекем мени тууган жер,\nКиндигим кесип бууган жер.\nКичине жүрүп чоңоюп,\nКүндөн-күн ишим оңолуп,\nКөргөн жерим - Чоң-Бээжин.\nТетиги, мунарык болуп бурчтанган,\nБулуңча болуп учтанган,\nЧет-Бээжин деген жер ошол,\nЧериги түмөн эл ошол.\nЧек арасын бузганда,\nЧенебеген курган жан\nЧенебей элин кырганда,\nАлтыны сайып желекке,\nОшол кыргын ичинде\nШейит болгон энекем,\nКоюп келген жер ошол,\nДүмөктүү кытай эл ошол.\nКаарына алганда,\nКаптап кетчү сел ошол,\nКаарданып кан төгүп\nКачып келген жер ошол.\nТетиги, туура жаткан кара кыр,\nЧай алуучу кен ошол,\nШайтандуу кытай эл ошол.\nСараланы жоорутуп,\nКөңүлүмдү оорутуп,\nКөрүп келген мен ушул.\nОшо жаткан Чоң-Бээжин\n\fКазып койгон ору бар,\nКамдалуу калың колу бар,\nКайнатылган шору бар,\nБарган кайта кайтпаган,\nТирүү жан кайта тартпаган,\nТүптүү кытай эли бар.\nОшол турган Бээжинден\nСулайман сурак албаган,\nЭкөөбүз эмес, Бээжинге"
  },
  {
    "id": "1506",
    "text": "Түптүү кытай эли бар.\nОшол турган Бээжинден\nСулайман сурак албаган,\nЭкөөбүз эмес, Бээжинге\nИскендер изин салбаган.\nКанчалык согуш болсо да\nКасиети кетпеген,\nЭкөөбүз түгүл Бээжинге\nАзирет Аалы жетпеген.\nЧалыяр чаркы келбеген,\nЧамаң келбейт Бээжинге, -\nДеп, жүргөмүн, кан Манас!\nАзирет тийбес Бээжинге\nАйдап журтту жыят - деп,\nАлып барып кырат - деп,\nАл үчүн Бээжин айтпадым,\nОңой Бээжин жер эмес,\nОйлонбой барчу эл эмес, Манас!\nТетиги, дүмүрөйүп көрүнгөн,\nАтам Азизкандын багы ошол,\nКөөхардан согуп жасаткан,\nАтам Азизкандын тагы ошол,\nБадана тонду кулпунтуп,\nСараланы жулкунтуп,\nОйноп турган чак ошол.\nОйноо бала чагымда\nТүбүн таштан кыйдырып,\nҮстүн кумдан куйдуруп,\nАтагы калган Бээжинге,\nАлмамбет шордуу калаасы,\nАйнектей болгон ак калаа\nТаш-Көпүрө жер ошол.\nТетиги, агала кум, кызыл чап -\nАтакем Азизкандын керүүсү.\nКалкылдап учкан кара куш,\nМен Бээжинди бийлеп турганда,\nКоюп келген адейи"
  },
  {
    "id": "1507",
    "text": "Калкылдап учкан кара куш,\nМен Бээжинди бийлеп турганда,\nКоюп келген адейи\n\fАлмамбет кулдун бериси, Манас.\nТетиги, заңкайып бийик көрүнгөн,\nМиң тулпардын байлоосу,\nАндан аркы көрүнгөн,\nАтакемдин Кан-Жайлак деген жайлоосу.\nМенин казбачы калың орумду,\nКара күчкө жол сурап,\nКайната бербе шорумду,\nЭми айтып берейин\nКапкайдагы сонунду,\nУгуп тургун, кан Манас,\nМенин айткан жообумду.\nТетиги, алтын эшик дарбаза -\nЧет-Бээжинде Эсенкан,\nЭсенкандын ордосу.\nАлтындан соккон төрт така,\nЭсенкандын Бурулча\nЭнчилеп минген жоргосу.\nТетиги, түнөрүңкү көрүнгөн,\nТүк эле ыштан кийбеген,\nКатын алып жүрбөгөн,\nКытайлардын кечил деген молдосу.\nТетиги, самсаалап мунар төгүлгөн,\nАнда-мында заңкайып,\nБүлбүлдөп кара тоо башы көрүнгөн,\nЧоң-Бээжиндин өзү ошол, Манас!\nБелгилүү Бээжин жер ошол,\nБейжайлыгы кармаса,\nБээжиндеги көп кытай\nКан Манас, каптап кетер сел ошол,\nКеңири кытай эл ошол.\nМанас кан, Сараланын токтугу,"
  },
  {
    "id": "1508",
    "text": "Кан Манас, каптап кетер сел ошол,\nКеңири кытай эл ошол.\nМанас кан, Сараланын токтугу,\nСандаган түмөн кытайда\nСанаалаштын жоктугу -\nМенин таалайымдын жоктугу.\nТалак кылып бутумду,\nТаштап кытай журтумду\nСарала менен желгемин,\nСандап жаткан кытайды,\nКасташса да тууганды\nКай бетим менен мен таштап,\nСага тентип келгемин, Манас!\n\fКытайдын кызыл токтугу,\nАлмамбеттин шоктугу,\nКырк кандын эли кырк уруу,\nКылымга сыйбас тукуму,\nКыйырын айтып берейин,\nКырк бөлөк кылып жер-жерин,\nЭлин айтып берейин.\nТетиги, кыярып аска көрүнгөн,\nАлтын казчу кен ошол,\nКабарыңда бар чыгаар,\nМанжуу, кытай эл ошол.\nТетиги, дүмүрөйүп түздө көрүнгөн,\nКош-Салаа деген жер ошол,\nКебез белбоо, кең өтүк,\nКечилдин каны Коңурбай,\nБекитип жаткан бел ошол, Манас.\nБүткүл кытай биригип,\nБулардын чын ишенген бели ошол.\nБозоруп жаткан зоңкокту\nБолжобой ашчу тоо эмес,\nЖалгыз көздүү дөө Малгун,\nБейлебей барар жоо эмес."
  },
  {
    "id": "1509",
    "text": "Бозоруп жаткан зоңкокту\nБолжобой ашчу тоо эмес,\nЖалгыз көздүү дөө Малгун,\nБейлебей барар жоо эмес.\nТетиги, кылкылдап кызыл көрүнгөн,\nКыр-Кайыңдын өзү ошол, Манас.\nОшону жердеп отурган,\nТыргоот, кытай эл ошол.\nАт көтөрбөс жөөсү бар,\nКөчүгү кучак чоң катын,\nКанышай деген дөөсү бар.\nТетиги, бурулуп мунар көрүнгөн,\nБарса-келбес жол ошол,\nШаңкай деген кытайда\nКанжаркол деген кан ошол,\nБаарын айтып кантейин,\nНе мураска жетейин,\nЭсепсиз кытай эл ошол».\nОшондо Манас муңайып,\nАлмамбет берен көк жалга\nЧын таарынды кубарып,\nТаарынчы кылар себеби -\nКоконго кордук салганда,\nКызылбашты кыйратып,\n\fКыз-келинин ыйлатып,\nЭлин чаап алганда,\nКанча Манас сураса\nАйтпай жүргөн эмеспи.\n«Ошол чакта Алмамбет,\nЭрдигиңди билгемин,\nШер экен, - деп жүргөмүн.\nАңгеме сөздү курадым,\nБилерсиң Бээжин жайын - деп,\nОшондо бир жол сурадым.\n«Ич этимден суп көйнөк,\nКийсем доңуз болоюн,\nИт өлгүрдүн Чоң-Бээжин"
  },
  {
    "id": "1510",
    "text": "Ошондо бир жол сурадым.\n«Ич этимден суп көйнөк,\nКийсем доңуз болоюн,\nИт өлгүрдүн Чоң-Бээжин\nБилсем доңуз болоюн!» -\nДеп эле каргыш бир кылдың.\nЭми көрсөм өзүңдү:\n«Жалгыз көздүн шаары - деп,\nИчигинин саары - деп,\nБичигинин шаары - деп,\nБолжолу жок сайрайсың.\nАнык болсоң азамат,\nНе деп мени алдайсың?\nОйлосоңчу, Алмамбет,\nКечээ, Ооганды чаап дилде алдык,\nКара көздөн миңди алдык,\nОшондо сенден сурадым,\nТүп-Бээжиндин маанисин,\nОшондо неге айтпадың?\nОшондо айтсаң Бээжинди\nЧийбейт белем сызыкты,\nТынбай алты ай салышып,\nКылбайт белем кызыкты.\nАлбайт белем талкалап,\nТетиги Бээжин калааны,\nСалбайт белем башына\nАкыр заман балааны.\nАйтып берсең чыныңды\nТатытат белем туздарын,\nТалатпайт белем кыргызга,\nТаптаза сулуу кыздарын.\nБузбайт белем чептерин,\nУшуну менен беш барып,\n\fСойлотпойт белем бектерин.\nКырбайт белем кытайдын\nКыйынсыган чоңдорун.\nӨрттөбөйт белем чатырын,\nӨлтүрбөйт белем баатырын."
  },
  {
    "id": "1511",
    "text": "Кырбайт белем кытайдын\nКыйынсыган чоңдорун.\nӨрттөбөйт белем чатырын,\nӨлтүрбөйт белем баатырын.\nКойчу, Алмамбет, оңбой кал!\nЭгерим эки болбой кал!\nМуну айткан себебим -\nМурункудан келейин:\n«Алтынын талап алам - деп,\nКарача кандын кыз Сайкал\nОлжого тартып алам» - деп,\nАккула оозун жыйганда,\nКан Бакайдай кары бар,\nКырк чоронун баары бар,\nБикиртикти ашканда,\nКең Какшаалды басканда,\nӨзөн суунун боюнан,\nУруша чыкты кан Сайкал\nУлуу-Тоонун оюнан.\nКайгуулга Чубак барганда,\nКаранды Сайкал салганда\nЖеке Чубак эр эмес,\nКарап калар мен эмес,\nКачырып кирди кырк бөрү.\nОшондо да чочубай,\nКамырабай, камсыкпай,\nКарап турду кыз Сайкал.\nЧубакка чууну салганда,\nКайран берен кан Бакай\nАттан түшүп калганда,\nЧын ажалы чоронун\nЖете турган болгондо,\nКырк чоронун кырк тулпар\nАйдап алып астына,\nАдамдан сырттан кыз Сайкал\nКете турган болгондо,\nЖайдын күнүн кыш кылып,\nКыздан сулуу Сайкалды\nЖайдын күнү үшүтүп,"
  },
  {
    "id": "1512",
    "text": "Кете турган болгондо,\nЖайдын күнүн кыш кылып,\nКыздан сулуу Сайкалды\nЖайдын күнү үшүтүп,\nКийимдерин муз кылдың.\nОшондо ажыраттың Чубакты,\n\fЭңип келдиң бөктөрүп,\nЖөөлөп калган Сыргакты.\nОшо жолдо кырк чоро\nҮзүлгөнүн уладың,\nЧачылганын жыйнадың.\nКүйбөгөн отун тамыздың,\nӨлгөн жанын тиргиздиң.\nОшондо Карачанын Сайкалы\nАлдымдан чыкты чуратып,\nАрслан бөрү кырк чоро,\nКырктын башы Кыргыл чал,\nҮзүктөй калпак Шууту бар,\nҮчөөн катар сайды кулатып,\nКайрат кылган чоронун\nБаарысын сайды кыйратып.\nОшондо, кызыл айза, курч болот\nКынап бердиң Алмамбет,\nАлтымыш күнү атышка\nЖалгыз мага кошулуп,\nЧыдап бердиң Алмамбет.\nОшо күндө жүргөндө,\nИч этинен ок өтпөс\nКийген го, - деп жүргөмүн,\nУшу турган Чоң-Бээжин\nБилген го, - деп жүргөмүн.\nБул эрдигиң көргөндө\nАңгеме сөз курадым,\nБилдиңби, - деп Бээжинди,\nМында сенден сурадым.\n«Ич этимден ок өтпөс,\nКийсем эле оңбоюн.\nКытайлардын Чоң-Бээжин\nБилсем эле оңбоюн», -"
  },
  {
    "id": "1513",
    "text": "«Ич этимден ок өтпөс,\nКийсем эле оңбоюн.\nКытайлардын Чоң-Бээжин\nБилсем эле оңбоюн», -\nДеп, канчалык зарладың.\nКойчу, Алмамбет эреним,\nКетирмек болдуң эбимди,\nАра жерге чогултуп,\nКырмак болдуң элимди,\nСындырмак болдуң, Алмамбет,\nСыздатып эми белимди.\nАйтпай коюп Бээжинди,\nСуутмак болдуң денимди,\n\fАяп жүргөн экенсиң\nКырк уруу кытай элиңди.\nУшу жерде Бээжинди\nАяганың көрүндү,\nАяганың билгенде,\nАрслан көк жал Алмамбет,\nКөңүлүм жаман бөлүндү.\nБаатыр ай, баштатан Бээжин сен айтсаң,\nСунбайт белем кыйкырып,\nТүп-Бээжинге айзаны.\nКан агызып кытайдын\nКанча-канча талаасын,\nКырбайт белем кытайдын\nКызыл чоктуу төрөсүн,\nБузбайт белем кытайдын\nЧеп салдырган калаасын.\nСөздү самап сүйрөлтүп,\nСүйлөгөнүң билинди,\nКалың кытай, Түп-Бээжин\nАяганың билинди.\nКанча-канча кызык куу\nТаппай жүргөн экенсиң,\nКалкым калың кытай - деп,\nАйтпай жүргөн экенсиң.\nМанаска айтып сырымды\nНетейин деген экенсиң."
  },
  {
    "id": "1514",
    "text": "Калкым калың кытай - деп,\nАйтпай жүргөн экенсиң.\nМанаска айтып сырымды\nНетейин деген экенсиң.\nЭптеп жүрүп Бээжинге,\nКараан кылып калкымды\nКетейин деген экенсиң».\nМуну айтып кан Манас\nТаарыныч кылып турган соң,\nАлмамбет айтты ошондо:\n«Манас кан,\nБаякы Бээжин жер мына,\nБаятан бери таарындың\nБашымды кес, мен мына!\nМен кантип Бээжин билбейин,\nКантип Бээжин көрбөйүн?\nБукаралык курусун,\nТүнөтмөк болдуң конокту,\nАра жерде камсыгып,\nАйттырмак болдуң жомокту.\n\fТаарынып салдың тозокту,\nТал-Чокуда түнөрүп,\nСалдың калың азапты.\nЧалдырмак болдуң, кан Манас,\nКалдайган Бээжин калааны,\nСалмак болдуң башыма\nКапкайдагы балааны.\nАңтардың менин сырымды,\nАйттырмак болдуң бу жерде\nАнык менин чынымды.\nКалың кытай, кызыл чок\nКөрбөй келди дейсиңби?\nКалдайып жаткан Бээжинди\nБилбей келди дейсиңби?\nКайкалаган Кара-Кыр\nБаспай келди дейсиңби?\nБээжиндеги сары алтын\nЧачпай келди дейсиңби?\nКара кытай, манжуудан"
  },
  {
    "id": "1515",
    "text": "Баспай келди дейсиңби?\nБээжиндеги сары алтын\nЧачпай келди дейсиңби?\nКара кытай, манжуудан\nКебез белбоо кур менен\nБуулганым айтайын,\nКешиги жок, мен чунак\nУшу турган Бээжинде\nТуулганым айтайын.\nАрсландай белим ийилген,\nАлты жыл мурун илгери,\nТуубас мурун мендейди:\n«Алмамбет аттуу туулса,\nТүпкө ошол жетет - деп,\nТүптүү-Бээжин кытайды\nТүгөл кырып кетет» - деп,\nЭсенкандай какандын\nДаңзасына чийилген.\nБул чийинди көргөндө,\nЧочуп кетип Чоң-Бээжин\nСалган экен доорукту,\nКаканчындын Бээжинге\nКөргөзүптүр кордукту.\n«Туулуп калса Алмамбет\nКең Бээжинди койбойт - деп,\nКелиштирип оңдойт» - деп,\nКалкка кылган буйрукта,\n\fКөргөзүптүр эл-журтка\nУгулбаган шумдукту.\nКапкалуу шаар калаанын\nКалың калкын жыйнаган,\nКатын бала тууганда:\n«Баласын бизге көрсөт» - деп,\nБүткүл элин кыйнаган,\nКаарына чыдабай,\nКалкы тынчып турбаган.\nУшундай болгон Бээжинге\nКан Манас, менин дүмөгүм,\nУшул үчүн Бээжиндин"
  },
  {
    "id": "1516",
    "text": "Калкы тынчып турбаган.\nУшундай болгон Бээжинге\nКан Манас, менин дүмөгүм,\nУшул үчүн Бээжиндин\nЖайын айтпай жүргөмүн.\nАк буудай чайнап, ант кылып,\nЖебегеним дагы чын,\nБу себептен Бээжинди\nДебегеним дагы чын.\nАйтып койсом кокустан,\nАйдап жүрүп аскерин\nАаламды Манас кырат - деп,\nАйтпаганым дагы чын.\nКокустан айтсам Бээжинди\nКытай жайын билет - деп,\nКырылып кетсе кыргыз эл\nТоконаалат калат - деп,\nБейпайды Манас салат - деп,\nБечара калың эл-журттун\nУбалына калат - деп,\nОшол үчүн Бээжинди\nОболдон Манас, айтпадым.\nУшул турган Бээжинден\nАлөөкө деген кан чыккан,\nАлөөкөнүн Коңурбай,\nАтагын угуп адамзат,\nДобушунан жан чыккан,\nКоломтодон кор чыгып,\nТогузга жашы келгенде\nБузукту Калча баштаптыр,\nЖашы он бирге келгенде\nКаарына чыдабай,\nКаканчындын калың журт\nБузулуп кете таштаптыр.\n\fОн үчкө жашы келгенде\nБүлүктү элге салыптыр,\nКечилдин канын алыптыр,\nМындан кийин Бээжинге\nСултан болуп калыптыр."
  },
  {
    "id": "1517",
    "text": "Бүлүктү элге салыптыр,\nКечилдин канын алыптыр,\nМындан кийин Бээжинге\nСултан болуп калыптыр.\nОшол чакта Коңурбай\nАтакемдин Кан-Жайлак,\nЗордук кылып бербестен\nТакыр тартып алыптыр.\nЭсенкан уулу Бөрүкөз\nБээжинге бу да зор болуп,\nБаласы жок шордуу атам,\nБаарыдан жаман кор болуп,\nБээжинден бейбак экөө чоң болуп,\nМенин атам Азизкан,\nЭркек бала айынан\nАлтымыш катын алыптыр.\nЖетимишке келгенче\nАлтымыш катын туубастан,\nАтакем кайран Азизкан\nТуяксыз болуп калыптыр.\nБуркурап ыйлап ардыгып,\nБала үчүн тардыгып:\n«Алөөкөнүн Коңурбай\nАаламдын баарын сорду - деп,\nЭсенкандын Бөрүкөз\nБээжиндин каны болду - деп,\nМенден туулган туяк жок,\nКандай шумдук болду» - деп.\nБээжиндин каны Карыкан\nАлөөкө кан, Азизкан,\nЭсенкан төртөө бир тууган,\nБаарысы бир Какандын уулу экен,\nКырк дарбаза Бээжинди\nКытайлардын Карыкан\nКасиеттүү жан экен,\nКырк кандын эли кытайды\nБилип турган ал экен.\nМенин атам Азизкан"
  },
  {
    "id": "1518",
    "text": "Касиеттүү жан экен,\nКырк кандын эли кытайды\nБилип турган ал экен.\nМенин атам Азизкан\nАрдыккан бойдон курган жан,\nАлты күлүк ат берген,\nБээжиндеги Карыкан,\n\fКартайганда атакем\nЫйлап туруп кат берген.\nКат барганда Карыкан\nКолго алып караган,\nКаттын жөнүн караса\nКытай сөзү чийилип,\nЫлдый карай жазылган,\nДубай салам кат экен,\nКатты тиктеп олтурса,\nАягына жазылган\nАзизкандын аты экен.\n«Алтымыш катын алдым - деп,\nТуяк көрбөй калдым - деп,\nАлөөкөдөн Коңурбай\nАй-ааламды сорду - деп,\nМенден тууган бала жок,\nКандай шумдук болду - деп,\nБээжиндин каны Карыкан\nУялашка салам - деп,\nБул сөзүмө көнсүн - деп,\nКоңурбайдан чоң туучу,\nКол токмоктой зор туучу,\nУялуу журт кытайдан,\nКыз чубатып Бээжинден,\nТандап туруп элимден\nКатын алып берсин - деп,\nЭгер, катын алып бербесе,\nБул сөзүмө көнбөсө,\nБуурсунду бурбаймын,\nКан болдум, - деп кубанып,\nБул Бээжинге барбаймын.\nТалак кылам бутумду,\nБул кебиме кирбесе,"
  },
  {
    "id": "1519",
    "text": "Кан болдум, - деп кубанып,\nБул Бээжинге барбаймын.\nТалак кылам бутумду,\nБул кебиме кирбесе,\nКатын алып бербесе,\nТаштаймын кытай журтумду.\nБул жерде туруп нетейин,\nБир баланын айынан\nТөмөнкү бурутка кирип кетемин.\nАлөөкөнүн Коңурбай\nАндан көрдүм кордукту,\nБаласыздык дартынан\nБаарыдан көрдүм чоңдукту».\n\fБалам жок - деп, Азизкан\nКатын берип турганда,\nБадышалык Карыкан:\n«Чын эмеспи бул сөзү?\nЭл четинде ал эле,\nКасиеттүү жан эле,\nАлтымыш катын алды - деп,\nТуяксыз болуп калды - деп,\nТирүү жүрбөй өлөйүн,\nКол токмоктон чоң туучу,\nКоңурбайдан зор туучу\nКалың элим кытайдан,\nТандап жетип далайдан\nКатын алып берейин».\nМуну сүйлөп Карыкан\nДүңкүлдөгүн урдуруп,\nБарабанын бакыртып,\nБаары журтун чакыртып,\nКөк менен жер чаң болуп:\n«Эмне болуп кетти?» - деп,\nСестейип эл дал болуп,\nУшунетип Карыкан\nЭлге салган шумдукту,\nЭнемди тандап алаарда\nЭл-журтуна жар салып,\nКылган экен буйрукту."
  },
  {
    "id": "1520",
    "text": "Элге салган шумдукту,\nЭнемди тандап алаарда\nЭл-журтуна жар салып,\nКылган экен буйрукту.\nКырк дарбаза Бээжиндин\nКыркын бирдей ачтырып,\nАдам жесе түгөнбөс\nКүлазыгын чачтырып,\nМиңдеген өгүз сойдуруп,\nБээжинде сынчы кырк аяр:\n«Кыз тандап алып бергин» - деп,\nКыркын кырк эшикке койдуруп,\nТоодой отун жыйдырып,\nКазанга этин кайнаткан.\n«Калкты жыя келсин» - деп,\nЧоң Ылама балбанын,\nЧоң Жолой деген калмагын\nТуш-тушуна жиберип,\nКыздын жыйып баарысын\nЧоң-Бээжинге жыйнаткан.\n\fОтуз үчтөн төмөнкү\nКатын калбай үйүнө,\nОн беш жаштан илгери\nКыз калбаган үйүнө,\nКытайдан чыккан тандамал\nУз калбаган үйүнө.\nБу кабарды укканда\nКырк кан эли кытайдын\nКызы бүткүл жыйылган,\nКайгы түшүп Бээжинге\nЭнемди атам алаарда\nКанча сулуу катын, кыз\nКөпчүлүктөн кырылган,\nАзабы журтка артылган,\nЧоң-Бээжинде атылган.\nБээжиндеги коргонго\nАлтымыш күн бүт чубап,\nКыз табылбас болгондо,\nКырк кандын эли кытайда"
  },
  {
    "id": "1521",
    "text": "Бээжиндеги коргонго\nАлтымыш күн бүт чубап,\nКыз табылбас болгондо,\nКырк кандын эли кытайда\nСоорондүк деген кан экен,\nОшол кандын колунда\nОн эки кызы бар экен.\nОн эки кыздын кенжеси,\nСоорондүктүн эркеси,\nУргаачыдан уз экен,\nАк байбиче энекем\nАлтынай аттуу кыз экен.\nЭнекем, алтындан торко кийчү экен:\n«Балалуу болуп өлсөм» - деп,\nОшону тилеп жүрчү экен,\nБала десе, буркурап,\nОт жалындай күйчү экен.\nБотодой боздоп жүргөндө,\nОшондо кирген түшүнө,\nАк сакал чал, дубана\nЧыбыктай чырпык балдардан\nКыдырата жыйыптыр:\n«Нурдун кызы ушул - деп,\nОшол келген дубана,\nНурдун уулу ушул» - деп,\nТүнүндө ике кыйыптыр.\nТаң кашкайып сүргөндө,\n\fЖерге жарык тийгенде,\nТөшөктөн энем турганда,\nКусул суусу кылганда,\nКойнундагы жаш бала\nКөздөн кайып болуптур.\nКайып болгон баланы\nКайра дагы көрсөм - деп,\nКачан болсо оюнда,\nТалгак болуп калыптыр,\nҮч айлык бала боюнда.\nЭнеме кубат минтип таралган,\nКуру кытай дей берип,"
  },
  {
    "id": "1522",
    "text": "Талгак болуп калыптыр,\nҮч айлык бала боюнда.\nЭнеме кубат минтип таралган,\nКуру кытай дей берип,\nКүйгүзбөгүн, эр Манас,\nМенин уругум актан жаралган!\nОшөнтүп бүлүк салыптыр,\nОн жетиде кезинде,\nАк байбиче энемди\nКулагы темир Кутан алп\nАстына айдап алыптыр.\nАйдап барып Кутан алп\nЧубатууга салыптыр.\nКырк аярдын баштыгы\nШуйту деген бир аяр\nЭнемди көрүп калыптыр.\nСындап сынга толтуруп,\nСынай карап олтуруп,\nКытайдан чыккан кырк аяр\nБилгичтигин көрдүңбү\nЭнемди кармап алыптыр.\nКытайлардын колуна\nКагылайын энекем\nКармалып түшүп калыптыр.\nОшондо энем Алтынай\nАры-бери туйлаптыр,\nӨксөп жатып ыйлаптыр:\n«Таталаган кытайга\nКантип, кокуй, тием?» - деп,\nӨкүрүп боздоп куураптыр,\nМындан көрө өлөм - деп,\nАманат жанын кыйнаптыр,\nСөздү кантип айтам - деп,\nАксакалдуу эмеге\n\fКойнуна кантип жатам, - деп,\nБелимди кантип буудурам?\nИчимдеги асылды\nБуларга кантип жуудурам!»\nМоюн бербей балбанга\nАзапты жаман салыптыр,"
  },
  {
    "id": "1523",
    "text": "Ичимдеги асылды\nБуларга кантип жуудурам!»\nМоюн бербей балбанга\nАзапты жаман салыптыр,\nЖанындагы албарсты\nЭнекем сууруп алыптыр,\nКамалап турган балбандан\nКагылайын энекем\nКанчанын башын чааптыр.\nБээжинден алты балбан өлгөн соң,\nЭнемдин эрдигин кытай көргөн соң,\nЧоң Ылама деген балбаны\nКапталдан кирген камынып,\nКулагы темир Кутан алп,\nМаңдайы темир Маңкүш алп,\nКарматпаган энеме\nТемирден соккон тор тутуп,\nТегеректеп калыптыр,\nТемир торго салыптыр.\nТегерете сүйрөтүп,\nКарыкандын алдына:\n«Катын таап келдик» - деп,\nЭнемди алып барыптыр.\nАзапты энем тартыптыр,\nАңдып турган кырк аяр\nКарыканга баарысы\nУшундай деп айтыптыр:\n«Ушул катын зор тубат,\nКоңурбайдай чоң тубат,\nУшул турган Бээжинге\nКалалуу коргон чеп тубат.\nКалайыкты кыйраткан\nКабылан жолборс кек тубат,\nКөңүлдөнсө Бээжинден\nЧеттеп кетер эр тубат.\nЧегиндирсең көңүлүн,\nЧебин бузуп талкалап,\nКалдайган калың Бээжинди\nӨрттөп кетер шер тубат."
  },
  {
    "id": "1524",
    "text": "Чегиндирсең көңүлүн,\nЧебин бузуп талкалап,\nКалдайган калың Бээжинди\nӨрттөп кетер шер тубат.\nЖаман тууп таштаса,\n\fКара башты чапкын - деп,\nКоңурбайча болбосо\nБута салып аткын - деп,\nЖаза көрүп таштасак,\nКөздү буркан урсун! - деп,\nЖалган айтып жиберсек,\nСөздү буркан урсун! - деп,\nБилбей кокус биз айтсак,\nБизди буркан урсун!» - деп.\nБулардын айткан кебине,\nБолбой турду Карыкан:\n«Бир белгисин билгиз - деп,\nУул тубары чын болсо,\nУшу жерде көргөз» - деп,\nАйтып турду Карыкан.\nКандын кебин уккан соң,\nКалың кытай, кырк аяр\nЭнемди алты күн кармап ордого,\nКүндүн бетин көргөзбөй,\nАлты күнү өткөндө\nЖарык күндү көргөздү,\nАлып барып энемди\nАнан кийин сийгизген.\nСийген жерин караса -\nЭки сөөм, бир эли\nСийдик жерге кириптир.\nМуну көрүп кытайлар\nЭнемдин эр тандаарын билиптир.\nЖумуру баштан табылса,\nШер тубарын билиптир.\nКытай эми ошондо\nЫламасын жыйыптыр,\nКалмагынча калдырап,\nКытайынча кыжылдап,"
  },
  {
    "id": "1525",
    "text": "Шер тубарын билиптир.\nКытай эми ошондо\nЫламасын жыйыптыр,\nКалмагынча калдырап,\nКытайынча кыжылдап,\nАлтынайдай энемди\nАзыр ике кыйыптыр.\nЭнемди атам алыптыр,\nМына минтип кытайдын\nКолуна түшүп калыптыр.\nАлтын менен баралап,\nАр түрүндө кытайдын\nЭнемди алар кийинтип,\n\fАлып барып койнуна\nАтакемдин салыптыр.\nЧоң-Бээжинден чыкканда\nАлты ай атам жол жүрүп,\nКүндөп-түндөп мол жүрүп,\nТаш-Көпүрө шаарына\nЭнемди алып келиптир,\nЭнемди алып келген соң\nАлөөкөнүн Коңурбай\nЧай алган кентке барыптыр,\nСараланын энеси,\nЖелиндеген тору бээ\nТокойдон кармап алыптыр,\nБөксө менен желиптир,\nАзизканга келиптир:\n«Жакшы ат таап берет - деп,\nЖакшы багып алгын» - деп,\nТартуу кылып бериптир.\nТору бээнин мойнуна\nАлтындан жагоо тагылган,\nЭнекем менен тору бээ\nКан Манас, экөө бирдей багылган\nТогуз айга толуптур,\nУбакты жетип энекем\nТубар чагы болуптур.\nӨөдө болсо бели ооруп,\nБүткөн бойдун баары ооруп,\nЭки кара саны ооруп,"
  },
  {
    "id": "1526",
    "text": "Тубар чагы болуптур.\nӨөдө болсо бели ооруп,\nБүткөн бойдун баары ооруп,\nЭки кара саны ооруп,\nТолгонуп жатып толготуп,\nЧыдабастан боздоптур,\nТөрөй албай алты күн,\nОмуртка, белин сыздатып,\nТолгоосунан түйүлүп,\nТөрөй албай алты күн\nЧымындай жандан түңүлүп:\n«Ажал жетсе өлөм - деп,\nБашка келсе көрөм» - деп,\nТалаага чыккан жүгүрүп,\nБаштадым сөздүн тазасын,\nБирге келген Мажигим\nОшондо бир кытайга бадачы,\nМажиктин жайын айтайын,\n\fАлтымыш кожо соодагер\nБээжинди көздөп келиптир,\nБелестен Калча көрүптүр,\nСоодагердин баарысы\nКоңурбайдан өлүптүр,\nАлты жашта Мажигим\nОшондо олжого түшүп келиптир.\nАлөөкөнүн Коңурбай\nАтакем Азизканга бериптир.\nУй кайтарган Мажигим\nОшондо он жетиге келиптир.\nОшол чакта келгенде,\nБереним Мажик кырааным\nБусурман динин унутпайт.\nЧыркырап энем бакырып,\nКараан кылып Мажикти\nБери кел, - деп чакырып:\n«Чачып кетсек жыйгандаш,\nӨлүп кетсек ыймандаш,\nАтыңдын оозун бура кет!"
  },
  {
    "id": "1527",
    "text": "Бери кел, - деп чакырып:\n«Чачып кетсек жыйгандаш,\nӨлүп кетсек ыймандаш,\nАтыңдын оозун бура кет!\nОй, уул, муңканган үндү уксаңчы,\nКөк булуң өйдө чыксаңчы.\nКөгала менен желсеңчи,\nКасиеттүү мазардан\nТаяк алып келсеңчи,\nТоктобостон бул жерге\nТезинен мага берсеңчи».\nМындай сөздү укканда\nМажик чындап желиптир,\nКөк булуңдун токойдон\nКөздү ачып-жумганча,\nКасиеттүү мазардан\nЭнекемдин колуна\nТаяк алып бериптир.\nТаякты колго алыптыр,\nКыйкырып үндү салыптыр,\nИши оңолуп жөнөптүр,\nТүн ичинде жашынып,\nЭч кишиге билдирбей,\nМен шордууну төрөптүр.\nКудай Алмам кылганда,\nКуруган энем тууганда\n\fКулагым учу тешилүү,\nТүшүптүрмүн курсактан\nСүннөттөлүп кесилүү.\nКарарып жылан бөлүнүп,\nМени жерден алганда,\nМенин эки колумдан\nКара кан кеткен төгүлүп,\nКурсактан мен түшкөндө\nЧекем жерге жетиптир.\nКаканчындын Бээжинге\nЖетимиш күнү күн жаап,\nЖер титиреп кетиптир.\n«Албан бала кайсы - деп,\nАаламга бир бүлүктү"
  },
  {
    "id": "1528",
    "text": "Жетимиш күнү күн жаап,\nЖер титиреп кетиптир.\n«Албан бала кайсы - деп,\nАаламга бир бүлүктү\nСалган бала кайсы» - деп,\nКаканчындын Бээжинге\nКалаба түшүп калыптыр.\nБала издетип Бээжинден\nБалаа түшүп калыптыр.\n«Кара мүртөз кытайлар\nКөрүп койсо баламды,\nБир балакет салат» - деп,\nМойнума тумар тактырып,\nБир адамга билгизбей\nТаятам Соорондүкка бактырып.\nТаятамдын бакканы\nҮч айга жаңы толгондо,\nМенин энем Алтынай\nБээжинге кабар салыптыр,\nБуттап алтын зер берип,\nТаятамдан алыптыр.\nКарачы энем айласын,\nАкылынын даанасын:\n«Эркек бала туудум» - деп,\nТогуз айга толгондо\nАзизкандын алдына\nАлып жетип барыптыр.\nАяр ойлоп Азизкан,\nМенин асыл энеме\nАрам сактап калыптыр:\n«Бул ургаачыдан уз болсо,\nБойго жеткен кыз болсо,\n\fКараңгыда көп жүргөн\nКалдайдан тууган экен - деп\nКерилте кийген көк көйнөк\nКечилден тууган экен» - деп,\nАнык болсо чын уулум,\nАтпай аалам кытайга\nАнык кабар салайын,\nЭлди жыйып алайын."
  },
  {
    "id": "1529",
    "text": "Анык болсо чын уулум,\nАтпай аалам кытайга\nАнык кабар салайын,\nЭлди жыйып алайын.\nАнык болсо өз уулум\nАртыкча жакшы багайын,\nАрам сийдик бу болсо,\nБашын чаап салайын.\nОшондо сынчыларын акырып,\nДаңзачысын чакырып,\nКүн эсебин эсептеп,\nАй эсебин эсептеп,\nБу катынды алганым:\n«Тогуз айга толду - деп,\nБүгүнкү тууган баласы\nЧын өзүмдөн болду - деп,\nМындан мурун мен өзүм\nАлтымыш катын алдым - деп,\nБала көрбөй калдым - деп,\nӨзөндөн аккан булак» - деп,\nАзизкан ойлоп, ой кылган,\nОшондо Бээжин чогулган.\nАлтын, күмүш чачтырып,\nКазына оозун ачтырып,\nКаканчындын Бээжинге\nКалың кытай той кылган.\nЖер жүзүнө той кылып,\nДалай кытай тоюнуп,\nТүп- Бээжиндин элине\nДалай буюм чачылган,\nЖерден топо басылып,\nАсмандан күн ачылып,\nМага тойду кылганда\nЖердин бети оюлган,\nЖетимиш жылдык аш кылып,\nЖетпеген кытай тоюнган.\nЖибектей белим ийилген.\n«Азизкан бала көрдү» - деп,\n\fБүткүл Бээжиндин каны сүйүнгөн."
  },
  {
    "id": "1530",
    "text": "Жибектей белим ийилген.\n«Азизкан бала көрдү» - деп,\n\fБүткүл Бээжиндин каны сүйүнгөн.\nМенин атам Азизкан\n«Өзөндөн аккан булак - деп,\nЖетимишке келгенде,\nӨлгөндө көргөн чунак - деп,\nМенин атам Азизкан\nЭнеме кошуп өзүмдү\nМапысына салыптыр.\n«Ат койдуруп алам» - деп,\nБээжиндеги Карыкан,\nАтам ошого алып барыптыр.\nКаканчындын Бээжинге\nКырк кандын эли чогулуп,\nКырк күнү кыйын той кылган.\nЭтегине салганда:\n«Атын коюп бергин!» - деп,\nКарыкандын алдына,\nМенин атам Азизкан\nКөтөрүп карап турганда,\nБээжиндин каны Карыкан\nКолуна мени алыптыр:\n«Оңор бала болбойт» - деп,\nАрам сактап калыптыр,\nТүптүз кара кудукка\nМени алпарып салыптыр.\nКайран кара кудугун\nКалың кытай элинин,\nКалайыкка айтайын,\nКудугунун кызыгын.\nКудукка жанды салганда\nКаканчындын Бээжинге\nЭл болчуну койчу экен,\nЭл болбосту салганда,\nТакыр өрттөп койчу экен,\nКемелине жеткизбей,\nЖаштайында баланын\nДалайын кудук сорчу экен."
  },
  {
    "id": "1531",
    "text": "Такыр өрттөп койчу экен,\nКемелине жеткизбей,\nЖаштайында баланын\nДалайын кудук сорчу экен.\nКудукка мени салганда\nБериште нурун чачыптыр,\nКудукка мени жеткирбей,\nКудуктун оозун бекитип,\nҮзүктөй кара булут басыптыр.\n\fӨлбөй аман калганда:\n«Биздин киши болду» - деп,\nКабар берип Каканга,\nКайра тартып алыптыр.\nОшондо туруп Карыкан,\nМен шордууну жактырып,\nӨлүп кетер ой кылып,\nЗарып кылып дүйнөсүн,\nБээжиндин журту кытайга\nЖетимиш күнү той кылып,\nКөп ойлонуп калың журт,\n«Ойбо» - деп, атым коё албай:\nЖе: «Шойбо» - деп, атым коё албай,\nКара кытай, калың журт\nБолгон экен убара.\nОшол кезде жүгүрүп,\nКелген экен көп элге\nАк сакалчан дубана.\n«Баланы бере турчу» - деп,\nЭнекемдин колунан\nАлган экен колуна.\nМаңдайдан сылап алыптыр,\nАтымды «Алмамбет» коюп салыптыр,\n«Алмамбет» атым укканда,\nКалың жаткан кытайдан\nЖөө күлүк кайнап толуптур.\n«Кандай ырымдуу жан болду» - деп,\nКармап алып ошондо\nДубананы соёрдо,"
  },
  {
    "id": "1532",
    "text": "Жөө күлүк кайнап толуптур.\n«Кандай ырымдуу жан болду» - деп,\nКармап алып ошондо\nДубананы соёрдо,\nАк сакалчан дубана\nКөздөн кайып болуптур.\nАлакең, арслан чалдан бата алып,\nАтым «Алмамбет» болуп атанып,\nКайра тартып элине,\nКелиптир атам жерине.\n«Бөлүнгөн канча санаам - деп,\nӨлөөрдө көргөн балам» - деп,\nАрдактап менин мойнума\nАлтындан бутка тагыптыр,\nАлтымыш өгөй энекем\nАлдейлеп мени багыптыр.\nОшол кезде тору бээ\n\fСараланы тууптур.\nКунан кезде куушкан,\nКурдашым тулпар Сарала\nМени менен бир күнү\nБу да бирге туушкан.\nСарала күлүк тулпарга\nБармактайда баш кошуп,\nБиттейимде бириктим.\nОшөнтүп мен, кан Манас,\nКичинемден чоңоюп,\nАлты жашка келгенде,\nАлдымдагы Сарала\nАсый болгон кезинде,\nСараланы токундум,\nБурутка келер ойдо жок,\nКытайча бичик окудум.\nЖебегенди жеп жүрдүм,\nКытайлардын Азизкан\nЧын атакем, - деп жүрдүм.\nБир кезекте атакем\nКаарданып калыптыр,\nКаарданып бакырат,\nАлты жашка келгенде"
  },
  {
    "id": "1533",
    "text": "Бир кезекте атакем\nКаарданып калыптыр,\nКаарданып бакырат,\nАлты жашка келгенде\nКапаланып чакырат:\n«Көтөрбөскө чара жок,\nКөңкү кытай Бээжинде\nКөп жылы жүрдүм баласыз.\nБаласыздын артынан,\nКөп күйүккөн Бээжинге\nКоңурбай иттин дартынан.\nКөп көргөнмүн кордукту,\nКоңурбай ит Калчадан\nДалай тарттым зордукту.\nАман-эсен чоңойсоң\nАлган жерим бөлүп бер,\nАлың итке келбесе,\nТирүү жүрбөй өлүп кел,\nӨлбөй аман сен болсоң\nДалай кызык көрүп кел!\nТөмөнкү жалгыз көздүн элинде,\nСуук-Төр деген төрүндө,\nАверден деген көлүндө\n\fАлтымыш баштуу ажыдаар -\nАнын сырын окуп кел.\nКүндүзү бүркөк, түнү ачык,\nБурганактап шыбыргак,\nКубултуп күндү бузуучу\nЖайдын жайын окутат,\nАтышка кирсең алдырбас,\nОктун жайын окутат.\nАлтындан соккон күрмө тон -\nИч этиңден кийип бер,\nАйлаң келсе Бээжиндин\nАлтын тагын минип бер,\nКаканчындын Бээжинди\nКыймылдатпай билип бер!\nКаршы келсе Коңурбай,\nАры таман сүрүп бер!\nАжыдаардын алдына"
  },
  {
    "id": "1534",
    "text": "Кыймылдатпай билип бер!\nКаршы келсе Коңурбай,\nАры таман сүрүп бер!\nАжыдаардын алдына\nБарган адам көп болгон,\nКелген киши жок болгон.\nКаканчындын Бээжинден\nКалың бала жыйылган,\nОкуйбуз - деп барганда\nДалай бала кырылган.\nСарала буудан токуп кел,\nАжыдаардын алдынан\nЧындап дуба окуп кел.\nЖаман болсоң, кулунум,\nЭрте барып сен өлгүн,\nЖакшы болсоң, кулунум,\nКалың жаткан кытайга\nКаран салып башына,\nКайта тартып сен келгин!»\nСаймалуу тонду кийгизди,\nАлты жашка келгенде\nАтам Сараланы мингизди.\n«Ажыдаарга баргын» - деп,\nАлмаңды ага жүргүздү,\nАлтындан соккон айдарын\nАлдына салып имерип,\nАдегенде Бээжинге\nМени кошуп баш кылып,\nАлты миң бала ошондо\n\fАжыдаарга барганда,\nБир жакы башын көтөрсө -\nЖамгырдай жайнап от чыгат,\nБир жакы башын көтөрсө -\nКаптап жалын чок чыгат.\nАлты миң бала чыңырып,\nАйласы кетти корккондон.\nӨңгөсү калды кырылып,\nОшо балдар ичинен\nАжал жетип өлбөстөн,\nАлты бала биз калдык."
  },
  {
    "id": "1535",
    "text": "Өңгөсү калды кырылып,\nОшо балдар ичинен\nАжал жетип өлбөстөн,\nАлты бала биз калдык.\nЭкинчи жылы болгондо\nЖети миң бала бир бардык,\nКалганы баары кырылып,\nЖети бала, мен калдым.\nҮчүнчү жылы болгондо\nСегиз миң бала барганбыз,\nСегиз миң бала ичинен\nАжал жетип өлбөстөн,\nСегиз бала калганбыз.\nТөртүнчү жылы болгондо\nТогуз миң бала барганбыз,\nТогуз миң бала кырылып,\nТогуз бала калганбыз.\nОн миң бала бир барып,\nОн миңи бирдей кырылып,\nОн бала тирүү биз калдык.\nЖер жүзүнөн жүрүштү -\nОкуп-билип мен алдым,\nАсман менен учаарды -\nКаражой уулу Кожожаш\nАбыдан билип ал алды,\nӨнөрүн чындап токуду,\nМенден үч айча артык окуду.\nКаражой уулу Кожожаш\nАтагы зор Бээжинге\nАтанып калар себеби -\nАт оюнчу, жөө күлүк,\nКытай бузуларда чыгуучу\nКазыналык чоң мерген.\nКелгендерден кеп угам,\nӨлбөй-житпей чочко кул\n\fСегиз жылга толду - дейт,\nКесик оору, - деп угам.\nКесигинен бул өлсө,\nБизге анык бергени,\nКесигинен айыкса,"
  },
  {
    "id": "1536",
    "text": "Кесик оору, - деп угам.\nКесигинен бул өлсө,\nБизге анык бергени,\nКесигинен айыкса,\nБизге кокуй болгону.\nКесигинен айыкса,\nКезиккен канча кан өлөт,\nКелген жандын баары өлөт.\nКожожаштан башкага\nАлышкан менен алдырбайм,\nАлакандай элимдин\nКанатын өрткө чалдырбайм.\nАйтканым кесир болбосун,\nЖайдын күнүн кыш кылам,\nКийими жука кытайды\nКыңкылдатып кыз кылам.\nКыз кыларлык себебим -\nИч этимден суп көйнөк\nКийип келген болчумун,\nАр арыбын мен окуп,\nБилип келген болчумун.\nКойчу, бөлөгүн айтып нетейин,\nБу жагын айтып кетейин.\nБээжинде мен болгондо,\nЖашым он экиге толгондо,\nКазып койгон ор таппай,\nКайнатып койгон шор таппай,\nЭч болбосо Бээжинге\nТийише келер кол таппай,\nУрунарга тоо таппай,\nУрушууга жоо таппай,\nЖеткилең болуп элиме,\nЖелмогуз болдум Бээжинге.\nУгуп тур, Манас, кебимди,\nБу жерде мага таарынып,\nКетирмек болдуң эбимди.\nСалмак болдуң бузукту,\nКылмак болдуң кызыкты,\nУгуп тургун кан Манас,"
  },
  {
    "id": "1537",
    "text": "Кетирмек болдуң эбимди.\nСалмак болдуң бузукту,\nКылмак болдуң кызыкты,\nУгуп тургун кан Манас,\nБээжинге салган тозокту.\nМен Бээжинде турганда\n\fАкылым төмөн, бала кез\nАлтын кылыч, айбалта,\nАдейи чыңап кылдырган\nБилегимде чалылуу,\nТаштан кайра тартпаган,\nТемирди соксо качырган,\nИрмегенде кан чыккан,\nКатылгандан жан чыккан,\nАтакемдин Акболот,\nКынап кында салуулуу.\nБил терисин каптаган,\nБилимдүү уста саптаган,\nБашына түпөк тактырган,\nКазына кылып тийгизбей,\nКайран атам билгизбей,\nБапеселеп бактырган,\nСыртына курч жаптырган:\n«Темир кесип кетет» - деп,\nАр шайманын арттырган.\nЧымын тийсе чың эткен,\nЧертип ийсе зың эткен.\n«Корт этме болуп сынат» - деп,\nСары желим ичирген.\nАтакем Азизкандын Акболот\nОң колума алгамын.\n«Алөөкөнүн Коңурбай\nАлым келсе алам - деп,\nАл келбесе өлөм» - деп,\nОн экиге келгенде\nСурамакка баргамын.\n«Теңдик кылса Коңурбай,\nАйткан сөзгө көнөр - деп,\nАтакемдин Кан-Жайлак"
  },
  {
    "id": "1538",
    "text": "Сурамакка баргамын.\n«Теңдик кылса Коңурбай,\nАйткан сөзгө көнөр - деп,\nАтакемдин Кан-Жайлак\nКайта мага берер» - деп,\nОн экиге келгенде\nСарала оозун жыйгамын,\nКоңуруңдун алдына\nКан-Жайлак сурап баргамын.\nАзабы өткөн ошондо\nКебез белбоо, кең өтүк\nКечилдин каны Коңурбай.\nАбайласам абыдан,\n\fАлачыктай чоң Калча\nМыкты болуп кытайга\nБолуп калган кези экен,\nАлачыктай зоңкоюп,\nАрбагы чыгып туш-тушка\nТолуп калган кези экен.\nКороздой мойну койкоюп,\nЧоң өтүгү чойкоюп,\nАкыл кетип бөлүнүп,\nАбайласа адамзат,\nЖалаңкычтай көрүнүп,\nЭки көздүн кычыгы\nАчылып калган көргө окшоп,\nАй маңдайын караса,\nЭлкин жаткан төргө окшоп,\nАлайган көзүн караса,\nКүүгүм тарткан жерге окшоп,\nАлтындан чылбыр жулкунтуп,\nАлгара минип булкунтуп,\nАлты миң кытай, миң калдай,\nАксакалы Коңурбай,\nКыр-Кайыңдын оюнда\nКоңурбайга кол салдым.\nБелим кетип мекчейип,\nКайран көзүм чекчейип,\nЖебеден мурун жеткемин,\nКоңурбай кул - Калчаны:"
  },
  {
    "id": "1539",
    "text": "Белим кетип мекчейип,\nКайран көзүм чекчейип,\nЖебеден мурун жеткемин,\nКоңурбай кул - Калчаны:\n«Оң далынын бети - деп,\nӨпкөнүн төмөн чети» - деп,\nАйза менен Калчаны\nЖетип муштап өткөмүн.\nОшол кезде Калчага\nОйлонбой кебин салбаган,\nУкурук кайрар калбаган.\nОктой тийген Сарала,\nАлгара экөө сандалып:\n«Он эки жашка келгенде\nКоңурбайга катылган,\nОйрон бала экен» - деп,\nКалың кытай таң калып,\nЖер тумандап чаң болуп,\nЖердин бети кан болуп,\n\fӨлбөгөн жерде калгамын,\nБир жолу эмес, Калчаны\nИт-Өлбөстүн чөлүндө\nАлты жол көмө сайгамын,\nЧет-Бээжиндин Эсенкан,\nЭсенкандын ордого\nАйдап кирип баргамын.\nАкыл таппай алактап,\nШашып кирген Коңурбай,\nАжалдан мурун өлөм - деп,\nКачып кирген Коңурбай.\nКапканын оозун тамандап,\nБарган экен ошондо\nЭсенкандын алдына,\nМен кургурду жамандап:\n«Биздин кылган ишти жүргүзбөйт.\nАзизкандын арам сийдик немеси,\nБизди бу Бээжинге тургузбайт!»\nАлтынды булап алат ко,"
  },
  {
    "id": "1540",
    "text": "Азизкандын арам сийдик немеси,\nБизди бу Бээжинге тургузбайт!»\nАлтынды булап алат ко,\nАзапка бизди салат ко,\nБул чочкону тыйбасаң,\nАлмадай башын кыйбасаң,\nСан алтынды чачат ко,\nКөөнү келсе журт болбой,\nБурутту көздөп качат ко!\nТоодой болгон өзүмдү\nАлты кур аттан түшүрүп,\nАжалдан мурун өлтүрүп,\nЧукуп коё жаздады\nАйнектей эки көзүмдү.\nТеги, ушул турсун Бээжинге,\nАлгара башын бурбаймын,\nКаны болуп кечилдин\nЭл четинде турбаймын!\nАзизкандын бул уулу\nОн бешке келсе ой бербейт.\nКачырга жүктү артабыз,\nКарап тургун, Эсенкан,\nАрам сийдик чочконун\nКалабасын тартабыз!\nАйдоого кошту коштурбайт,\nКош ууч эгин чачтырбайт.\n\fКаарына бул алса,\nКалың кытай көп элди\nКорголотуп Бээжинге,\nКарыш жерге бастырбайт.\nМунун бастырбастык себеби -\nАстындагы Сарала\nТокуп келди, - деп уктум,\nАжыдаардын ар тилин\nОкуп келди, - деп уктум».\nМуну айтып Конурбай,\nАйтканына жетиптир,\nЭсенкандын астынан\nКалча качып кетиптир."
  },
  {
    "id": "1541",
    "text": "Муну айтып Конурбай,\nАйтканына жетиптир,\nЭсенкандын астынан\nКалча качып кетиптир.\nАл иттигин билбестен,\nАйтканына кирбестен,\nМойнумду канга бургамын,\nЭсенканга арыз кылып:\n«Кырк кандын эли кытайдын\nБир кандыгын бергин» - деп,\nОшондо сурап тургамын.\n«Шибээнин канын бер» - десем,\nОроккырга бердим - деп,\nМинтип көөнүм калтырды.\nМанжуунун канын сурасам,\nЭзкарага бердим - деп,\nДагы көөнүм калтырды.\nСолоондун канын бер - десем,\nБөрүкөзгө бердим - дейт.\nТыргоот канын сурасам,\nКанышайга бердим - дейт.\nКалмактын канын сурасам,\nКан Жолойго бердим - дейт.\nКалдайдын канын сурасам,\nЫламага бердим - дейт.\nКечилдин канын сурасам,\nКоңурбайга бердим - дейт.\nЖалгыз көз канын сурасам,\nЧоң Малгунга бердим - дейт.\nКуйкасы турду курушуп,\nТөбөңдөн тийген Эсенкан,\nМени менен урушуп.\n«Балам, сенин жашың ушул жыл -\n\fОн экиге келе элек,\nОюңа акыл толо элек.\nБалапан жүнүң жете элек,\nБалалыгың кете элек."
  },
  {
    "id": "1542",
    "text": "Он экиге келе элек,\nОюңа акыл толо элек.\nБалапан жүнүң жете элек,\nБалалыгың кете элек.\nКан болор кезиң боло элек,\nБашыңа мээ толо элек.\nАкылы жок чаласың,\nАзырынча баласың.\nАстыма келип калыпсың,\nКан экеним билгин - деп,\nШумбулдун ташын кийгин» - деп.\nЖарым кан уулу мен болсом,\nАйтканын кантип билемин,\nШумбулдун ташын ташсынып,\nКай бетим менен киемин.\nКырк кандын эли кытайдын\nБир канына тең болбой,\nОйлончу, Манас, ушуну\nМен канткенде тирүү жүрөмүн?\nКылычым колго алгамын,\nКаканчындын Бээжинге\nОшондо мен Алмамбет\nШумдукту чындап салгамын.\nСарала мойнун бургамын,\nЭсенкандай зор канды\nЭшикке чыкса соймокко\nСегиз күн аңдып тургамын.\nАрмандуу дүйнө кантейин,\nСараланын токтугу,\nБээжиндин каны Эсенкан\nАжалынын жоктугу.\nКолго тийсе Эсенкан,\nСынабайт белем ошондо\nСарала тулпар күлүктү,\nКезигип калса Эсенкан\nКесип алып бир башын,\nСалбайт белем Бээжинге\nАдам укпас дүмөктү.\nОрдодогу Эсенкан,"
  },
  {
    "id": "1543",
    "text": "Кесип алып бир башын,\nСалбайт белем Бээжинге\nАдам укпас дүмөктү.\nОрдодогу Эсенкан,\nОшону аңдып турганда,\nУргаачыдан уз көрдүм,\nӨзү бала секелек,\n\fОн экиге жетелек,\nОймок ооз, бото көз\nОшондой сулуу кыз көрдүм,\nОшол кызды көргөндө\nӨрттөнүп кетти жүрөгүм.\nАртыкча - деп, Бээжинде\nБурулча - деп жүргөмүн.\nМындай сулуу көргөндө\nЖерге кирсин кандыгы,\nКан болгондо Бээжинге\nКай муратка жетейин,\nЭсенкан кызы Бурулча\nТилимди алса, ушуну\nКолукту кыла кетейин!\nСарала санга бир салдым,\nЭсенкан кызы Бурулча\nЭмчегине кол салдым.\nАйтканыма көнгөн жок,\nЭмчегин мага Бурулча\nКарматышка көнгөн жок.\nКолукту кылам десем да,\nКөңүлүн мага берген жок.\nОшондо Бурулча кыз муну айтат,\n«Бурулуш жерден жер тапкын,\nАдал болсоң Алмамбет,\nБусурмандан эл тапкын.\nЧын бусурман болгондо\nАнан сага тиейин.\nКара динден ак болчу,\nКапырдан качып жат болчу,\nКайра тартып келгенче,\nАк жүзүңдү көргөнчө\nКара чачым түйөйүн,"
  },
  {
    "id": "1544",
    "text": "Капырдан качып жат болчу,\nКайра тартып келгенче,\nАк жүзүңдү көргөнчө\nКара чачым түйөйүн,\nЫслам кеткен Алмамбет\nКачан аман келет - деп,\nСени күтүп жүрөйүн.\nБуйрук болуп кошулсак,\nМойнуңа колум артайын.\nБусурман жаман дин болсо,\nТаңда магшар күнүндө\nКара эшек болуп, ошондо\nАзабыңды тартайын.\n\fНурдун уулу сен элең,\nНурдун кызы мен элем.\nОшол чактан, ушул чак\nОлтура калып ийбейсиң,\nБусурман динин билбейсиң.\nАлмамбет, ат байлаган такырсың,\nКолу менен жаратып,\nКолону кудай деп айткан,\nДин билбеген капырсың.\nБусурман болуп мени алсаң,\nЭмгегим эмес, өзүңө\nКара башым садага.\nКапырдын канча каны чогулуп,\nЭмгегим эмес, Алмамбет,\nЭтегимден садага!»\nМуну айтып Бурулча,\nКатырды менин шорумду.\nЖулкуп, силкип ыргытты,\nЭмчектеги колумду.\nБурулча айтып бир сөздү,\nКөөдөнгө салды кир сөздү.\nБурулча кебин уккан соң,\nБаралбастан сандалдым,\nБусурман болоор ойдо жок,\nСекелек кыз балакет,\nЭминени айтат - деп,"
  },
  {
    "id": "1545",
    "text": "Баралбастан сандалдым,\nБусурман болоор ойдо жок,\nСекелек кыз балакет,\nЭминени айтат - деп,\nӨзүмдөн өзүм таң калдым.\nКызы да душман болду - деп,\nИчим күйүп чок болду,\nАзабынан бу кыздын\nБурулча антип токтолду.\nЭки миздүү курч болот,\nКармай калып сабынан,\nСууруп алдым кабынан.\nКылычты колго алганда,\nЭсенкандын Бурулча\nКыйла бүлүк салганда,\nБашын чаап иймекке,\nУмтулуп жетип баргамын.\nБурулча качты чыркырап,\nБашынан дөөлөт кетпеген,\nКырк баатыры жетпеген,\n\fЭсенкандын ошондо\nТемирден кылган дарбаза,\nКылыч менен чапканда\nБыт-быт болду быркырап,\nКаарымды катуу көргөндө,\nЭсенкандын ордого\nКачып кирди чыркырап.\nКойчу, Манас кабылан,\nОн экиге келгенде\nСарала ичин ачырдым,\nЭсенкан менен Коңурбай,\nЭкөөн сүрүп ошондо\nЧет-Бээжинден качырдым.\nКалышканда туткунда,\nКачып кетип Эсенкан,\nКарыканга барыптыр.\n«Чет-Бээжин элин кырды» - деп,\nКарыканга жамандап,\nМени ушак кылыптыр.\nМунун айткан кебине"
  },
  {
    "id": "1546",
    "text": "«Чет-Бээжин элин кырды» - деп,\nКарыканга жамандап,\nМени ушак кылыптыр.\nМунун айткан кебине\nБээжиндеги Карыкан\nИшенип, кокуй болуптур.\nКудай бетин көрсөтпө,\nКаканчындын Бээжинге\nЧоң буйрукту бериптир.\nКанчалык дөө, алптардын\nБирин койбой жыйыптыр,\nАлптын атын айтайын:\nКулагы темир Кутан алп,\nМаңдайы темир Маңкүш алп,\nЧоң Ылама калмагы,\nЧоң Жолойдой балбаны,\nОшонетип Бээжинге\nМен шордуунун айынан,\nДүмөк түшүп калганы.\nЖөө күлүктөн миң киши\nАлкым менен жетиптир,\nКанжарколдон миң киши\nТегеретип келиптир.\nӨңкөй алптын баарысы:\n«Кан буйругун көргүн - деп,\nОн экиде балаңды\n\fЭми бизге бергин» - деп,\nТегеректей бериптир.\nКанга кытай чогулуп,\nТойбой турган болгон соң:\n«Кан буйругу ушул - деп,\nКамап келген көп кытай\nКан атама мендейин\nКойбой турган болгон соң,\nӨзөндөн аккан булак - деп,\nОёнум, ойрон Алмамбет\nӨлгөндө көргөн чунак» - деп,\nАтакем байкуш Азизкан\nЫйлап турган буркурап,"
  },
  {
    "id": "1547",
    "text": "Оёнум, ойрон Алмамбет\nӨлгөндө көргөн чунак» - деп,\nАтакем байкуш Азизкан\nЫйлап турган буркурап,\nАлтымыш катын, шордуу энем,\nАлар да боздоп чыркырап.\nКелип калган балбандар\nЫзы-чуу болгон элимдин\nАккан жашын көргөн жок.\nТаш-Көпүрө калаасын\nМекен кылдык жер жайлап,\nОн экиге келгенде,\nКандан келген көп киши\nАтам менен энемдин\nАйтканына көнбөстөн,\nАйдап кетти кембайлап.\nМени айдап жүргөндө,\nКырк капкалуу Чоң-Бээжин\nКыйла-кыйла жол экен,\nКалдайган кара Бээжинди\nЭэлеген кытай зор экен.\nКээ бир жерин карасам\nАйлана жаткан көл экен,\nКээ бир жери суусу жок,\nКырк күнчүлүк жол экен.\nОшол чөлгө барганда\nАртымдан ушак кеп уктум:\n«Алтымыш катын шордуу энем,\nАлмамбет - деп, күйүттөн\nКырылып кетти», - деп уктум.\nАлтымыш энем өлгөн соң,\nИчим күйүп чок болдум.\nАл кабарды уккан соң,\n\fӨлө жаздап кайгыдан\nАлмамбет араң токтолгон.\nЖүргөнүм түз жер, шамал жок,\nКытай менен кырылышып кетерге,"
  },
  {
    "id": "1548",
    "text": "Алмамбет араң токтолгон.\nЖүргөнүм түз жер, шамал жок,\nКытай менен кырылышып кетерге,\nОйдо турат, амал жок\nУй куймулчак Сарала\nУшундан бөлөк буудан жок.\nУясын бузуп өтөргө,\nТүбүнө мунун жетерге\nОшол чакта кан Манас,\nЖалгыздыгы курусун,\nӨзүңдөй менде тууган жок.\nӨзүңдөй тууган бар болсо,\nКытайга кыргын салбаса\nАлмамбетке убал жок.\nЭр жалгызы курусун,\nЖапааны көрдүм кытайдан.\nАйдабай дөөлөр коёбу,\nКөөнү келсе мендейди\nАйдап барып соёбу.\nСанаадан ичим бүгүлүп,\nАйдалып кеттим Бээжинге\nЖалгыз жандан түңүлүп,\nБарып кирдим эшиктен,\nБалакет баскан тешиктен.\nКызыгын укчу, кан Манас,\nКырк эшиктүү Бээжиндин.\nБир эшигин карасам,\nКүн батыш беттеп ачылган.\nМукамбеттин үмөтү\nБаракети тиет» - деп,\nНур төгүлүп, асмандан\nТеңирдин нуру чачылган\nБээжиндин каны Карыкан,\nКазына кылып бактырып,\nМен Алмамбет шордуунун\nКөңүлүнө жактырып.\n«Ой, Алмамбет, кулунум,\nСенин тилегениң кан болсо,"
  },
  {
    "id": "1549",
    "text": "Мен Алмамбет шордуунун\nКөңүлүнө жактырып.\n«Ой, Алмамбет, кулунум,\nСенин тилегениң кан болсо,\nМен Бээжинде туруп нетейин,\nБашымда алтын таажымды,\nАлдымда алтын тагымды\n\fСага берип кетейин,\nСакалымдын агында\nКанча жылы кан болдум,\nСага бербей тагымды,\nМен кай муратка жетейин!»\nБашында алтын таажыны\nАмал менен кийгизди,\nАлдындагы алтын так,\nМени өлтүрүшкө мингизди.\nАйла кылып Карыкан\nКалкын мага билгизди.\nЖаныма болду бул баана,\nТүшүмө кирди ошондо\nЖалаң аяк дубана.\n«Алтын таажы кийбегин,\nАлдап турат Карыкан,\nАлдына такты минбегин.\nАлтын тактын түбүндө\nАлтындан көчөт зор килем,\nКырк жыл сууга чыласа\nКылт этип жүзү оңбогон,\nБул Бээжиндин алтын так,\nӨңгөгө асип болбогон.\nТараза жылдыз батарда,\nТаң сөгүлүп атарда,\nИшенбесең ачып көр,\nАлтын көчөт килемди,\nКазып койгон алдында\nКырк кулачтай ору бар.\nКан ошондой болорбу,\nАлтын таажы, асыл так,\nМинген киши оңорбу.\nКаптал жагын карасаң,"
  },
  {
    "id": "1550",
    "text": "Кан ошондой болорбу,\nАлтын таажы, асыл так,\nМинген киши оңорбу.\nКаптал жагын карасаң,\nКанаттуу учуп каттагыс,\nКулан чуркап аттагыс,\nАлмас болот темирден\nСогуп койгон тору бар,\nАндан ары карасаң,\nАлышканын койбогон,\nЖеке жесе чочкону\nБир сапарда тойбогон,\nМадыкандай зору бар.\n\fБээжинге салган тамы бар,\nАдейи сени соймокко,\nКамдап койгон кытайдын\nМадыкан деген заңги бар.\nОшонун баарын көрөсүң,\nКаканчындын Бээжинге\nЖыйырма күнү кан болсоң\nАмалсыз Алмаң өлөсүң!» -\nДеп ошөнтүп айтканда\nУйкудан чочуп ойгондум,\nКөргөн түшүм ойлондум.\nКазып койгон терең ор,\nКоо болору чын экен,\nАкыл таап Карыкан\nКалың кытай чогултуп,\nЖоо болору чын экен.\nЖоо болмокко себеби\nБалбандарын шайлаган,\nТемирден кармап тор тартып,\nБылкылдашып кеңешип,\nБүткүл кытай кол тартып,\nЧоң-Бээжин четин чеп кылып,\nКойгон экен кытайың\nЧыгар жолду бек кылып.\nӨлтүрмөккө Алмаңды,\nАлда канча көп кытай\nБичигин коюп шерт кылып,"
  },
  {
    "id": "1551",
    "text": "Чыгар жолду бек кылып.\nӨлтүрмөккө Алмаңды,\nАлда канча көп кытай\nБичигин коюп шерт кылып,\nКалың эли дүңгүрөп,\nКол менен соккон бутуна\nТабынышып балдырап,\nОшол кезде Бээжинге\nКытай кайнап толуптур,\nБарганыма Бээжинге\nОн тогуз күнү болуптур.\nОшол чакта кытайдын\nЧагаан айы толуптур.\nЧагаан айы болгондо\nКырк кулактуу жез казан\nКөчөгө асып коюптур.\nАл казандын ичине\nКырк качыр менен кырк чочко,\nКырк мышык менен кырк итти\n\fСоюп келип салыптыр.\nАр айбандан кырк-кырктан,\nАлып келип туруптур.\nАлачыктай жез буркан\nАса байлап койчу экен,\nБуркандын айланасына\nКайнап кытай толчу экен.\nКолу менен жаратып,\nКолосун теңир дей берип,\nКолоң чачтуу көп кытай\nУбара минтип болчу экен.\nБээжиндеги коргонго\nЧагаан күнү болгондо,\nАйткан сөзүм зар эле,\nЭнекемдин алдында\nАш кайнатып берерге,\nКызматчы кытай бар эле.\nЖетип келди жүгүрүп,\nТизеси жерге бүгүлүп,\nТооп кылды кытайча\nБир канчалык жүгүнүп,"
  },
  {
    "id": "1552",
    "text": "Жетип келди жүгүрүп,\nТизеси жерге бүгүлүп,\nТооп кылды кытайча\nБир канчалык жүгүнүп,\nКолума жазуу кат берди,\nЫлдамдатып бат берди.\nКытайча жазган кат экен,\nКатын окуп карасам,\nЭнекем, Алтынай деген ат экен.\nЭнекем, ыйлап-зарлап кат жазган,\nКат ичине кеп жазган.\nКебин окуп карасам,\nКагылайын энекем,\nМына ушундай деп жазган:\n«Беш аркар жылдыз батканча\nБеш толгонуп эмизген,\nБереним Алмам, жалгызым,\nАлты аркар жылдыз батканча\nАлты айланып эмизген,\nТар курсагым кең кылып.\nТаш эмчегим бошоткон,\nӨзөндө аккан булагым,\nӨлөрдө көргөн чырагым,\nБээжинге туруп нетесиң,\nКемелиңе келбестен,\n\fКечикпей өлүп кетесиң.\nЫйлап-боздоп кат жазган\nЭнекең эми өлдү - дейт,\nКызматыма келгин - дейт.\nМендей кара бейбакты\nКолуң менен көмгүн» - дейт.\nБул кабарды укканда\nАбадан булут бүркөлүп, Манас,\nБашыма алтымыш санаа бир келип,\nБул кабарды укканда\nБурулуп кайнайт кызыл кан,\nКембайланып мен турсам"
  },
  {
    "id": "1553",
    "text": "Бул кабарды укканда\nБурулуп кайнайт кызыл кан,\nКембайланып мен турсам\nТутамга келбейт кайран жан.\nАлтымыш энем анда өлсө,\nӨзүмдүн энем Алтынай\nКүйүтүнөн эми өлсө,\nБээжинге келип конупмун,\nКаканчылуу кытайдан\nКанча атасын сойсом да,\nӨрт өчкөндөй болупмун.\nБу кабарды мен угуп,\nТирүү жүрбөй өлөйүн,\nТаш сайынган кытайдын\nТалкалап канын төгөйүн,\nБүгүндөн калбай, мен шордуу\nЭнемди жетип көрөйүн.\nКытайдан келген кордукту\nБашыма келсе көрөм - деп,\nБээжиндин каны Карыкан,\nКолума тийсе капырды\nСуудай канын төгөм - деп,\nБура тартып кайран жан,\nБуладай белим ийилип,\nКарыкандын алтын так,\nАны көздөп түйүлүп.\nКарыкандын алтын так,\nАйланта тиккен чынар бак,\nДостум, Манас, туйгунум,\nКаарыма чыдабай,\nКыйрап кетти чынар бак.\nЧынар бактын түбүндө\nТак кайтарып олтурган,\n\fКарыкандын кырк сакчы,\nКырк сакчыны сойгомун.\nБирин тирүү калтырбай,\nБаарын кырып койгомун.\nАлмамбеттин шоктугу,\nАрманым калды, кантейин,"
  },
  {
    "id": "1554",
    "text": "Бирин тирүү калтырбай,\nБаарын кырып койгомун.\nАлмамбеттин шоктугу,\nАрманым калды, кантейин,\nКарыкандын жоктугу.\nАлты канын өлтүрүп,\nСалып чыктым дүмөктү.\nКарыкандын сыр бараң,\nАлып чыктым бөлөк - деп.\nКарыкандын жай ташын,\nАла чыктым ошондо\nКайран жанга керек - деп,\nТизем жерге бүгүлүп,\nЭшикке чыктым жүгүрүп,\nКаршы алдымда Сарала\nТурган экен токулуп.\nЫргып миндим түйүлүп,\nҮстүмдө жарак ийилип.\nДарбазасын уратып,\nТалак кылып бутумду,\nТаштап кытай журтумду\nСарала менен чуратып.\nОшол кезде түш өтүп,\nКүн батышка кыйшайып,\nАсмандагы жарык күн\nОоп калган кези экен,\nКүрпүлдөгөн шор экен,\nТаш-Көпүрө, Бээжин арасы\nКырк күнчүлүк жол экен.\nМен Бээжинди кыйратып,\nТүш ооганда кеткемин.\nКүн уяга батаарда,\nЭнекеме жеткемин.\nСебеп болуп теңирден\nКудай нурун чачты - деп, -\nКырк күнчүлүк Таш-Көпүрө,\nУшул кезде ойлоном,\nЖебирейил бериште,\nЖер танабын тартты - деп.\nКырк күнчүлүк кыйын жол,"
  },
  {
    "id": "1555",
    "text": "Ушул кезде ойлоном,\nЖебирейил бериште,\nЖер танабын тартты - деп.\nКырк күнчүлүк кыйын жол,\n\fКыйын күлүк Сарала,\nЖарым күндө басты - деп.\nБулаарып атым өлөт - деп,\nЖал-куйруктан ажырап,\nКөрбөгөндү көрөт - деп,\nЫйык жалын кармасам,\nЧылбырдай болгон жалы бар,\nСарала күлүк жаныбар,\nӨзүн өзү байлаган.\nОшо күнү Сарала,\nУча турган кези экен.\nКүн батаарда кылкылдап,\nЭнекеме баргамын,\nАзизкандын чоң түркүк\nАйланта чылбыр чалгамын.\nӨлдү десем, тирүү экен,\nТирүүлүгү курусун,\nКайгы тартып кападан\nӨлгөн жандын бири экен.\nЭнекемди көргөндө\nМойнумду созуп бурбадым.\nБусурман болор ойдо жок,\nМурунтан кытай шордуу жан,\nТизе бүгүп ийилип,\nКытайча таазим кылгамын.\nАлтынай кайран энекем,\nАк жүзүмдү көргөн жок.\nБура тартып булкунуп,\nТескери карап жулкунуп,\nЭсендикке келген жок.\nАяк куюп, аш бербей,\nАш эмес кара таш бербей.\nТаш-Көпүрө коргондо,\nЭл жатар кезек болгондо\nАк мамыкты жаздады,\nКыбылага баштады."
  },
  {
    "id": "1556",
    "text": "Таш-Көпүрө коргондо,\nЭл жатар кезек болгондо\nАк мамыкты жаздады,\nКыбылага баштады.\nЭнекем төшөк салды, мен жаттым,\nУйкуга көзүм илинсе\nКүнгө келип жатыпмын,\nЖатып алып түшүмдө\nКара динден ак болуп,\nДинге кирип жатыпмын.\n\fАса таяк колумда,\nАк селдем бар башымда,\nЖыңайлак чуркап аяндым,\nМендесине бербесин,\nБалакет жолго таяндым.\nБасайын десем чыркырап,\nКайран буттун баарысы\nТиземе чейин суурулду,\nБаспайын десем чыркырап,\nЧымындай жаным куурулду,\nОң жагымды карасам,\nЫймандуу жигит өлбөсүн.\nМенин көргөн жапаамды\nАдамзатка бербесин,\nСол жагымды карасам,\nЖети эшик көрүнөт,\nЖети эшикти көргөндө\nКөзүмдүн жашы төгүлөт.\nБара көрөм дегендер,\nБалбансыган берендер,\nАдам акын жегендер\nАадан жаткан жайы экен,\nАбайласам ошондо,\nАзаптуу дозок ал экен.\nАлда кылды убара,\nАл аңгыча кезикти\nБаягы аксакал - чал, дубана.\nӨөдө-төмөн туйладым,\nМаанисин чечип бергин - деп,\nДубанадан сурадым."
  },
  {
    "id": "1557",
    "text": "Баягы аксакал - чал, дубана.\nӨөдө-төмөн туйладым,\nМаанисин чечип бергин - деп,\nДубанадан сурадым.\nДубана туруп муну айтат,\nАвал ыйман айт, уулум,\nУшунчаңда Алмамбет,\nЫслам динге кайт, уулум.\nБүгүн көргөн, эртең жок,\nАлаксытып ушинтип,\nАлдап жүрөт дүйнө шок!\nОй, балам, оң жагыңды карачы,\nСалган сарай, салкын үй,\nКошоктошкон кош алма,\nКолтукташкан сулуу кыз,\nМунун жайын айтайын,\n\fСалган сарай, салкын үй\nЫймандуу кулга буйрулган,\nБусурман жатар жай ошол.\nКошоктошкон көп алма\nЖесе суусун кандырган,\nБусурман жээр даам ошол.\nКолтукташкан сулуу кыз,\nЫймандууга буюрган,\nКүндө жатса күндө кыз,\nТаңда магшар күнүндө\nБусурман алар зайып ошол.\nМейлиң, капыр бойдон өт, балам,\nСол жакы сайга кетесиң,\nБусурман болуп сен өлсөң».\nУшуну айтып дубана,\nКөздөн кайып болгону,\nУйкудан чочуп ойгондум,\nОң жагыма толгондум.\nУйкуда көргөн түш экен,\nКудайдын кылган иши экен.\nТаң кашкайып сүрүптүр,"
  },
  {
    "id": "1558",
    "text": "Оң жагыма толгондум.\nУйкуда көргөн түш экен,\nКудайдын кылган иши экен.\nТаң кашкайып сүрүптүр,\nЖерге жарык кириптир.\nМенин энем Алтынай\nЖайнамазды жазданып,\nКыбылага баштанып,\nКөп кызыкка батыптыр.\nБусурманча энекем\nАмаз окуп жатыптыр.\nКөңүлүм жаман бөлүнүп,\nБашында кытай курган жан,\n«Көчүк-башын тоңкойтуп,\nКандай амаз окуйт» - деп,\nКөзүмө жаман көрүндү.\nОкуп амаз турганда,\nЖайнамазын жыйганда,\nАйтып бердим ишимди,\nСүйлөп бердим энеме\nТүндөгү көргөн түшүмдү.\nОшондо энекем туруп муну айтат:\n«Ой, балам, нурдун зайыбы мен элем,\nОрою актан жаралган,\nНурдун уулу сен элең.\n\fКечигип туруп кытайга\nНе муратка жетесиң,\nЧачымдан кармап каран түн,\nМени тиги дозокко\nКошо сүйрөп кетесиң.\nОй, айт уулум, айт уулум,\nАтыңдын оозун тарт, уулум,\nАк сарайга бар, уулум,\nБоюңду сууга сал, уулум,\nАндан кийин келгин - деп,\nЭнеңдин жүзүн көргүн» - деп,\nАптамага толтура\nСууну берди колума.\nБолоттон кылган устара:"
  },
  {
    "id": "1559",
    "text": "Энеңдин жүзүн көргүн» - деп,\nАптамага толтура\nСууну берди колума.\nБолоттон кылган устара:\n«Алды-кийниң тазалап,\nАндан кийин келгин» - деп,\nАны да берди колума.\nОшондо энекем кууду, мен чыктым.\nАк сарайга баргамын,\nБоюм сууга салгамын.\nБолоттон кылган устара\nАлды-кийним тазалап,\nАнан кийин энеме\nКайта басып келгемин.\nАппак жүзүн энемдин\nАнан кийин көргөмүн.\nДостум, Манас, кабылан,\nАлдыңда турган мен Алмаң\nМинтип динге киргемин.\nКыяматтын барынан,\nКыл көпүрө айынан,\nКылчайбай келдим элиме.\nКан Манас, талак кылдым бутумду,\nТаштадым кытай журтумду.\nЧачып келдим жыйганды,\nИздеп келдим ыйманды.\nКалкымдан качтым капыр - деп,\nКааладым динди жакын - деп.\nКөңүлүм жаман калтырдың\nКөзүмө мени капыр - деп.\nМуну мындай таштайын,\nКырк кандын эли көп кытай\n\fКыйрашкан жерим баштайын.\nБудурмактан жер таппай,\nБурулушар эл таппай,\nКаңгайга бардым курган жан.\nКаңгайдын канын үндөдүм,"
  },
  {
    "id": "1560",
    "text": "Будурмактан жер таппай,\nБурулушар эл таппай,\nКаңгайга бардым курган жан.\nКаңгайдын канын үндөдүм,\nБусурман бол, -деп сүйлөдүм.\nКаңгай болбой койгондо\nКаңгайдын канын өлтүрүп,\nКайта тартып келгемин.\nКойчу, Манас, кабылан\nАсмандан күнүм бүркөлөт,\nКең Бээжин эске түшкөндө\nБашыма алтымыш санаа бир келет.\nБээжинде кытай токтугу,\nБерен Алмаң султанга\nМедерлеш тууган жоктугу.\nАйтканым сизге зар болсо,\nУшу турган кытайды\nМиңге бөлүп жиберип,\nБирөөндө эле алардын\nМени ээрчир бар болсо,\nКүчөтпөйт белем кебимди,\nБөлбөйт белем чегимди.\nТалак кылып бутумду,\nКантип таштап кетейин\nКалың кытай журтумду.\nМен шордуунун шогунан,\nБээжинден безип келгемин,\nМедерлеш жолдош жогунан.\nБусурман диним мен издеп,\nНечен канын сулаттым,\nКаканчындын Бээжинден\nБусурман динин табалбай,\nКанча сулуу катын, кыз\nЧыркыратып ыйлаттым.\nКанча-канча кытайдын\nЗубундарын сулаттым,\nБеттешип келген кытайдын\nНечен эрин кулаттым."
  },
  {
    "id": "1561",
    "text": "Канча-канча кытайдын\nЗубундарын сулаттым,\nБеттешип келген кытайдын\nНечен эрин кулаттым.\nСарала менен желгемин,\nЭнекем Алтынайга келгемин.\nОшондо энекем мага муну айтат:\n\f«Жалгызым,\nБээжинге согуш баштаба,\nЖолдош кылып ала көр,\nМажигиңди таштаба!\nКытайдын тонун айла жок\nКийип жүрөт Мажигиң.\n«Алакем качан келет» - деп,\nКүйүп жүрөт Мажигиң.\nТаштап кетсең Мажигиң.\nНаадандыгын билбейсиң\nАйтылмыш чын болсо:\n«Ит экен го» - дебейби,\nАкыретке барганда,\nСени, кара эшек кылып минбесин.\nБээжинге согуш баштаба,\nБээжин менен согушсаң,\nМажикти асты таштаба.\nКең көчөнүн боюнда\nУй кайтарган Мажик бар,\nТилимди алсаң барып кел,\nАдал диндүү Мажикти\nЖолдош кылып алып кел.\nУй кайтарган Мажигин,\nКембайлаган кытайга\nКешиги жок эр ошол,\nКек кылышсаң Бээжинге,\nЖолдош кылар шер ошол,\nОрою актан жаралган,\nЫслам журттун эли ошол.\nБу Мажиктин маанисин\nЭнемден угуп алгамын,\nЧыдай албай ич күйүп,"
  },
  {
    "id": "1562",
    "text": "Ыслам журттун эли ошол.\nБу Мажиктин маанисин\nЭнемден угуп алгамын,\nЧыдай албай ич күйүп,\nКең көчө ылдый салгамын,\nКең көчөдөн өткөндө\nУйдун баары сайгактап,\nКире качып суу-сууга\nЫктап калган кези экен,\nКөк ала атын жоорутуп,\nКайран Мажик кырааным\nУй кайтарып кытайда\nКөңүлүм жаман оорутуп,\nКалмак ээрин жазданып,\n\fУктап калган кези экен.\nКөрсөм Мажик өзү экен,\nМайлуу кара тону бар,\nБаржактаган Мажигиң\nКадимки калмак өзү экен.\nЭр Мажикти көргөндө\nБусурман мындай болобу,\nУшуну бусурман деген оңобу,\nКашайтып көзүн оёюн,\nКажырларга той кылып,\nКара калмак Мажикти\nУшу жерде соёюн.\nЭки миздүү кылычты,\nКынынан сууруп алгамын.\nБашын чаап иймекке,\nМажикке жакын баргамын\nУйкудан Мажик ойгонуп,\nТуйлап турду толгонуп,\nСалам берди буркурап.\nМажиктен салам укканда\nЭриди сөөгүм быркырап.\nСалам берип сабылып,\nМажик турду ошондо,\nМен шордууга жалынып:\n«Уялуу журттан айрылып,\nУй кайтарган мен кандай?"
  },
  {
    "id": "1563",
    "text": "Мажик турду ошондо,\nМен шордууга жалынып:\n«Уялуу журттан айрылып,\nУй кайтарган мен кандай?\nОроюң актан жаралып,\nМен бакытсыз Мажикти,\nОйлобой жүргөн сен кандай?\nКараңгы кандай, түн кандай,\nБусурман жетер күн барбы ай!\nБусурманга барганда,\nӨлө турган күн барбы,\nӨбөктөшүп өкүрүп,\nӨңкөй бүткүл бусурман,\nКөмө турган күн барбы?»\nБаатыр, көк жал Манас кан,\nМажиктин кебин укканда,\nЗаманым жаман кысылган.\nУй кайтарган бададан\nЖеке Мажик эр эмес,\nКырк чоро жыйдым кабылан.\n\fЭр Мажикке кошулуп,\nКырк арслан мага табылган.\nКырк чоро жыйып алганда,\nБаарын таптап бой кылдым,\nКоңурбайга кылмакка\nЧындап, достум, ой кылдым.\n«Кокустан, кытай менен кагышсам,\nКоңурбай менен чабышсам,\nКараа кылган кырк чоро\nМинип жүрөр аты жок,\nУрушка киер тону жок,\nКырк чоромду кытай кармап алабы,\nКиерине тону жок,\nКыргын болуп калабы?» -\nМен ошондо муну ойлоп,\nСарала санга салгамын,\nКытайдын мыкты каны эле,"
  },
  {
    "id": "1564",
    "text": "Кыргын болуп калабы?» -\nМен ошондо муну ойлоп,\nСарала санга салгамын,\nКытайдын мыкты каны эле,\nАй Жаң-Жуңга баргамын,\nКырк чоронун артынан\nАй Жаң-Жуңду буздум кыйратып,\nИт-Өлбөстүн белинен\nЭки миң эрин сулатып,\nКытайга салдым бүлүктү,\nАйдап чыктым ошондо,\nКырк чоро минер күлүктү.\nКээ бирине мингиздим,\nКарабайыр казанат,\nКээ бирине мингиздим,\nКалбыр өпкө, жез канат.\nКээ бирине мингиздим,\nКулжа моюн, тоо элик\nКээ бирине мингиздим,\nАркар моюн, жез билек.\nКээ бирине мингиздим,\nКапкан соору, үкү аяк,\nКээ бирине мингиздим,\nБуура көкүл, орок баш.\nКээ бирине мингиздим,\nКулан аяк, бото көз.\nКызыл найза, курч болот,\nКыначудан мингиздим,\nКырк күн бирдей согушка\n\fКылт эттирип суу ичпей,\nЧыдачудан мингиздим.\nКош бадана, торгой көз,\nЖакасы алтын, жеңи жез,\nТон жакшысын кийгиздим,\nИрмегенде тартпаган,\nЧапкандан кайра кайтпаган,\nАч болот бердим колуна,\nАтышса кумар жазучу\nАйдыңынан баталбай,"
  },
  {
    "id": "1565",
    "text": "Чапкандан кайра кайтпаган,\nАч болот бердим колуна,\nАтышса кумар жазучу\nАйдыңынан баталбай,\nНече миң душман качучу\nМылтыгын илдим жонуна.\nУчун ууга сугарган\nАйзаны бердим колуна,\nӨлөйүн, - деп ойлодум,\nКырк чоромдун жолуна.\nКатылайын, - деп жүрдүм,\nКакайлаган кытайдын,\nКалың сансыз колуна.\nСарала оозун бургамын,\nКарыкандын жай ташты,\nБир чөйчөктө кара суу,\nСуф дедирип ургамын.\nЖердин башын каккылап,\nҮзөңгүнү чапкылап,\nҮч кыйкырып, үч үйлөп,\nҮч ышкырып турганда,\nКабагым бүркөп калганда\nАсмандан булут сабоолоп,\nЖердин бетин камоолоп,\nАсмандан булут тумчулап,\nАлек болуп жаанга,\nУчуп кетти асманга,\nКанча кытай чыркырап.\nКарагай кулап, тоо учуп,\nКатуу бороон жүргөндө\nАскар бийик зоо учуп,\nҮйүн көздөп көп кытай,\nҮйүр менен жарышып,\nӨлө берди көп кытай,\nҮйлөрүнө жете албай,\nДарбазага жабышып,\n\fЖады окуп кытайдын,\nЖайы күндү кыш кылдым.\nКийими жука кытайды\nКылчылдатып суукка,"
  },
  {
    "id": "1566",
    "text": "Жады окуп кытайдын,\nЖайы күндү кыш кылдым.\nКийими жука кытайды\nКылчылдатып суукка,\nКыңшылатып кыз кылдым.\nАйла менен жай жайлап,\nКүнүн, түнү - отуз күн,\nОйрон болгон кытайды\nОшөнтүп мен кыргамын,\nКызыталак кытайга\nКызык кыргын салгамын,\nМаңдайыма ээрчитип,\nКырк чорону телчитип,\nЭнекеме баргамын.\nЭнекем турду чыркырап,\nЭки көздөн аккан жаш\nКан аралаш шыркырап:\n«Бээжинге согуш баштаба,\nБээжин менен урушсаң\nЭнеңди тирүү таштаба.\nКөрүмдү кенен оюп кет,\nЭмчегимден бир жыттап,\nЭнекелеп өкүрүп,\nӨз колуң менен коюп кет.\nБурутка качып сен кетсең,\nБейпайга түшүп мен калсам,\nКытайлардын капырлар,\nЧогулушуп албайбы,\nӨз дининче көп кытай,\nСандыгына салбайбы.\nКемерче кылып ойбойбу,\nКечили окуп балдырап,\nТигимден көмүп койбойбу.\nАкыры бир күн өлөмүн,\nСандыктан туруп сандалып,\nСуракчылар келгенде,\nМен ошондо каран түн\nЭмине жооп беремин?» -\nЭнекем мындай дегенде,\nСарала оозун жайгамын,"
  },
  {
    "id": "1567",
    "text": "Мен ошондо каран түн\nЭмине жооп беремин?» -\nЭнекем мындай дегенде,\nСарала оозун жайгамын,\nКөк булуңдун токойдон\nСараланын энеси\n\fТору бээ кармап алгамын.\nСараладай күлүктүн\nЧап олоңун бек тартып,\nКуюшканын кыскартып,\nОк өтпөстөн кийгиздим,\nТору бээге мингиздим.\nЖыйнап алган зар алтын\nЧачайын - деп, ой кылдым,\nТалак кылып Бээжинди\nКачайын - деп, ой кылдым.\nКачам десем, болбоду,\nЭнекем мени торгоду:\n«Атаң Азизканга баргын - деп,\nТилиңди алса атаңды\nБусурман динге салгын - деп,\nБусурман болсо атаңа\nКожолордон жыйып кет,\nКолуң менен кулунум,\nМени атаңа ике кыйып кет.\nАзырынча кулунум,\n«Качам» сөздү баштаба.\nКачар болсоң кулунум,\nАзизди тирүү таштаба.\nТилиңди алса Азизкан,\nАта кылып алып кел,\nТил албаса атакең,\nТак үстүнө жарып кел.\nӨлтүрсөң кокус атаңды,\nБашын кесип байланып,\nМени көздөй жанып кел».\nУшул кепти укканда\nЭэлигип турган курган жан,\nЭки көзүм жайнатып,\nАстымдагы Сарала"
  },
  {
    "id": "1568",
    "text": "Ушул кепти укканда\nЭэлигип турган курган жан,\nЭки көзүм жайнатып,\nАстымдагы Сарала\nЭр Мажикке карматып,\nСаринжини жамындым,\nАйбалтамды таяна,\nЧуркап кирдим ордого,\nТегиз тиккен багына,\nТемитип чуркап киргемин\nАтакемдин тагына.\nМенин атам Азизкан\n\fКытайдын мыкты каны экен,\nАтакемди курчаган\nМиң желдети бар экен.\nОшол чакта Азизкан\nКарып калган чагы экен.\nБаланын иши кыйын дарт,\nКанетсин кары атакем,\nМени бир көрүшкө зар экен.\nТагына кирип барганда\nТагын таштап дардайып:\n«Алмамбет, балам ботом» - деп,\nЖалынып турду арбайып.\nТырмак менен чачымдан,\nСылап маңдай кашымдан,\nЖалынып турду атакем,\nСыйпап менин башымдан.\nАтакем антип турганда,\nКелем шариф куранды\nСууруп алдым койнумдан,\nКармап туруп, - деп айттым:\n«Куран деген, кат таптым,\nКудай - деп, жалгыз ат таптым.\nМенин айткан сөзүмдү\nБилесиңби, атаке!?\n«Бысмылда» - деп, - ак динге\nКиресиңби, атаке!?\nБүгүн көргөн эртең жок,"
  },
  {
    "id": "1569",
    "text": "Билесиңби, атаке!?\n«Бысмылда» - деп, - ак динге\nКиресиңби, атаке!?\nБүгүн көргөн эртең жок,\nОпсуз жалган бу чиркин,\nАлдап жүрөт дүйнө шок.\nАдал болгон ак динди\nБаштайлыбы, атаке!\nКара динде кытайды\nТаштайлыбы, атаке?\nБусурмандын ак динин\nКоштойлубу, атаке?\nЖүргүн, ата, тилендим,\nБу жерге туруп нетели,\nКүн батышта бурут бар,\nОшого кирип кетели».\nМуну угуп ошондо,\nБезге сайган эмедей,\nЫргып кетти кан атам.\n\fОңбос атам оңгон жок,\nОңураңдап болгон жок.\n«Балам, бу кытайды таштаба,\nБашка жолду баштаба.\nБизге, белгилүү Бээжин жер жакшы,\nБурутуң менен куруп кал,\nБуруттан кытай эл жакшы.\nТескери жолду баштайсың,\nКазынаң толгон карк алтын\nКаран кимге таштайсың?\nОй, балам, бурут болгон оңобу,\nБурут келип элинен\nБизге кытай болобу?\nКырчоону кылдан эштирип,\nЖашы үчкө келгенде\nБүтүн жерин кестирип,\nОшондой адам болобу,\nБурут болгон оңобу?\nАлмамбет, өлөрдө көргөн чунагым,\nСары талдан сайдырган,"
  },
  {
    "id": "1570",
    "text": "Ошондой адам болобу,\nБурут болгон оңобу?\nАлмамбет, өлөрдө көргөн чунагым,\nСары талдан сайдырган,\nТалыңды кимге таштайсың?\nСары алтындан жасаткан,\nТамыңды кимге таштайсың?\nАдырда жылкың алты сан,\nМалыңды кимге таштайсың?!\nБекер жакка ашпагын,\nЖаман жолго баспагын!»\nМуну айтып атакем\nДүпө-дүпө жөтөлүп,\nКол менен кылган колосун\nБарбалактап атакем\nАлып келди көтөрүп,\nКирбей менин сөзүмө\nАтам шору кайнады.\nКыйкырыкты салгамын,\nСол кол менен бир чапчып,\nКолодон соккон бурканын\nКолунан тартып алгамын.\nЖулуп алып кудайын,\nМундай сөздү салгамын:\n«Колуң менен жасаган\nКолоң кудай болобу,\n\fУшуга карап ишенип,\nЖашаган адам оңобу?!\nМакул ата,\nКудайың болсо болсун - деп,\nАнык кудай бу болсо,\nМени эшиктен чыгарбай,\nАстыңдан мени сорсун» - деп,\nКолумдагы бурканды\nКазандай болгон кара таш\nАлып уруп чапкамын,\nСол бутум менен тебелеп,\nЖерге жанчып баскамын.\nБасайын десем жол барбайт,\nЧабайын десем атамды,"
  },
  {
    "id": "1571",
    "text": "Сол бутум менен тебелеп,\nЖерге жанчып баскамын.\nБасайын десем жол барбайт,\nЧабайын десем атамды,\nАта деген аты бар,\nӨлтүрүүгө кол барбайт.\nТизем жерге бүгүлүп,\nАтама колум баралбай,\nЭшикке чыктым жүгүрүп.\nОшондо уй куймулчак тору бээ\nЭнекем минип турган кези экен,\nБилегине алмас курч\nИлип турган кези экен,\nЧурап чыга калганда\nЭнем деди мындай кеп:\n«Алмамбет, нурдун уулу сен элең,\nКулунум, нурдун зайыбы мен элем.\nОлтура калып сийбеген,\nЖеңи жерге тийбеген\nКапыр ата болобу?\nКайырдинде капырды\nАта деген оңобу?\nДини кара чирикти,\nКестирбеген бүрүктү\nАта деген оңобу?\nКайра барып кулунум,\nТулку боюм тунугум,\nТунжурдан артык туйгунум,\nЭки көзүн оюп чык,\nТак үстүнөн атаңды\nДал-дал кылып талкалап,\nОрдосуна союп чык,\n\fБул айтканды кылбасаң,\nМенин тилим албасаң,\nЭмчегим сүтүн ак кылам,\nЭки жаан дүйнөдө\nЭгемден сени жат кылам,\nТаңда магшар күнүндө\nТамандап басып талкалайм.\nЖетиген жылдыз батканча,"
  },
  {
    "id": "1572",
    "text": "Эгемден сени жат кылам,\nТаңда магшар күнүндө\nТамандап басып талкалайм.\nЖетиген жылдыз батканча,\nЖетилип таң атканча,\nЖети айланып эмизген,\nАк сүтүмдү бергин - деп,\nШерменде кылып калыкка,\nЖибербей сени саксактайм».\nКагылайын энекем,\nКара алакан камчысын\nКармап алып имерди:\n«Казыр союп чыккын - деп,\nКанга башын тыккын» - деп,\nКамчыга алып жиберди.\nАзизкандын айынан,\nЭнекем салды сонунду,\nАйра чапты мойнумду,\nАйрык жерден кан чыгып,\nТолтурду канга койнумду.\nКайра кирдим сабылып,\nКетели - деп, бурутка\nАтакеме жалынып,\nЖалынганга болбоду,\nБолбогон соң оңбоду.\nЖана айтса жана кеп,\nЖана айтып беремин, Манас,\nЖана кытай деди - деп,\nАтакем турду арбайып,\nАлиги коло бурканын\nКайта дагы түгөнгүр,\nКөтөрүп келди дардайып.\n«Атаке, өз убалың өзүңө,\nӨлсөң кирбей койдуң го,\nМенин айткан сөзүмө!\nАйтканыма болбодуң», -\nДеп, ошондо колунан,\nКолодон соккон кудайын\n\fДагы жулкуп алгамын."
  },
  {
    "id": "1573",
    "text": "Айтканыма болбодуң», -\nДеп, ошондо колунан,\nКолодон соккон кудайын\n\fДагы жулкуп алгамын.\nБасайын десем жол бербейт,\nКанетсе да ата - деп,\nТик чабышка кол барбай,\nЖанымда болот алмасты\nКармай калдым сабынан,\nСууруп алдым кабынан,\nКыя тартып имердим,\nКынай кармап атамды\nАлтын тактын үстүнөн\nТескери шилтеп жибердим.\nЖылдыздай көзү жалтырап,\nЧарадай болгон кайран баш,\nАлтын тактын үстүнөн\nКулап кетти калдырап,\nМүдүрүктөп айтканы\nБилинбеди балдырап.\nАлтын тагын кан кылдым.\nАйткан тилим албайт - деп,\nБусурман болбой койду - деп,\nКапыр да болсо атамдын\nБашын кесип жай кылдым,\nКызып калган кайран жан,\nУгуп тур, Манас, кабылан!\nАтакемдин миң балбан,\nБирин тирүү жибербей,\nОшол ордо ичинде\nБаарынын башын кыйгамын,\nАтамдын башын көтөрүп,\nЭнекемдин алдына\nТүйүлүп чуркап баргамын,\nАтамдын башын көргөн соң,\nЭмчектин сүтүн миң кечип,\nОшондо энем муну айтты:\n«Кайтадан Бээжин кайрылба,"
  },
  {
    "id": "1574",
    "text": "Эмчектин сүтүн миң кечип,\nОшондо энем муну айтты:\n«Кайтадан Бээжин кайрылба,\nКабылан арслан туйгунум,\nЧымын жандан айрылба!\nБаргандан эсен тартпайсың,\nБээжинден аман кайтпайсың.\nКөйнөгүң чечип жууган жер,\nЭнекең бейбак тууган жер,\nКиндиктин каны тамган жер.\n\fАрслан сени колдогон,\nАйкырып түшкөн жериңе\nАлачыктай байтерек\nЧынар бүтүп орногон.\nЧынар орноп тереги -\nЧын-Бээжин менен урушсаң,\nТирүү койбой Алмамды\nАлып калам» дегени.\nМинтип энем турганда,\nЖалгыздыгы курусун,\nКайнаган калың кытайда,\nКаканчындын Бээжинден\nЭсеп кылсам энемди,\nӨлүп-талып кырк үч жан,\nКеңешип кепти койбодук,\nАры-бери көп санап,\nКырк үч киши чогулуп,\nЧоң-Бээжиндин жеринен\nКетели, - деп ойлодук.\nОшөнтүп кеңеш кылганда,\nКетели, - деп турганда,\nАйткан сөзүм зарбы - дейм,\nБээжиндин каны Карыкан\nУшу кезде таң калам,\nБилими анын барбы - дейм,\nБичигинен билиптир,\nДалы жагы көрүптүр.\nБилип алып Карыкан\nТак үстүндө бакырган,"
  },
  {
    "id": "1575",
    "text": "Бичигинен билиптир,\nДалы жагы көрүптүр.\nБилип алып Карыкан\nТак үстүндө бакырган,\nБалбандарын чакырган.\nӨзөгүмдөн өрт күйүп,\nӨз ичимен жоо чыгат,\nКим, - деп жүрсөм бул экен,\nТуулбас - десем, туулу экен,\nЖоону ким - деп, мен жүрсөм,\nАзизкандын Алмамбет\nАрам сийдик уулу экен.\nБаарыңа айтам балбандар,\nАлтайдын белин ашырба,\nТаластагы чоң дүмөк\nКан Манаска качырба.\nЭгер Манаска аны качырсаң,\n\fАйткан сөзүм угуп ал,\nБеш-алты жылдын ортосу,\nБейпай салып келгенин,\nБээжинден Манас баатырдын\nСогушканын көрүп ал.\nМанас келсе Бээжинге,\nЭмитеден көп кытай,\nЭртелеп өзүң өлүп ал!\nАлмамбетти ар жакка\nКармабастан бер жактан,\nКокус кытай кетирсең,\nЖолобогун өзүмө,\nКоңурбай, калдай баш болуп,\nКөрүнбөгүн көзүмө.\nАлмамбет тийсе колуңа\nЭки колун байлап кел,\nӨлтүрбөстөн чочкону\nБээжинге тирүү айдап кел.\nБайлап-матап, кишендеп,\nЖол үстүнөн кыйнап кел,\nАлмамбет байлап келгенди,\nСалтанаттуу жан кылам,"
  },
  {
    "id": "1576",
    "text": "Байлап-матап, кишендеп,\nЖол үстүнөн кыйнап кел,\nАлмамбет байлап келгенди,\nСалтанаттуу жан кылам,\nУшул турган Бээжинге\nАлтын таажы кийгизип,\nАлтын такка мингизип,\nКырк кандын эли кытайды\nКылт эттирбей билгизип,\nКаканчынга кан кылам!»\nМуну сүйлөп, Калчаны\nКамдап жарак-шайманын,\nКалың кытай биригип,\nАлгарага мингизип,\nКоңурбайды жиберген.\nАндан кийин Карыкан\nЭрикпей согуш кылгын - деп,\nЭзкараны жиберген.\nАндан кийин жабдыктап,\nЖибериптир Карыкан\nЫламадай калмагын,\nЧоң Жолой деген балбанын.\nБөйрөгүнөн Бөрүкөз\nБу да келип калыптыр,\n\fКапталынан Канжаркол\nКыйкырып ураан салыптыр,\nМен бер жакка качарда,\nКалың жаткан көп кытай,\nОн эки каны козголуп,\nЭр Коңурбай баш болуп,\nАңдоосуздан камынтпай,\nТегеректеп калыптыр.\nКолуна тийсем кокустан,\nКазгалы турат орумду,\nЖегели турат боорумду,\nБайламак болгон колумду.\n«Башаадан буйрук келди» - деп,\nКылгалы турат сонунду.\nТөкмөк болгон канымды,"
  },
  {
    "id": "1577",
    "text": "«Башаадан буйрук келди» - деп,\nКылгалы турат сонунду.\nТөкмөк болгон канымды,\nКыймакчы болгон жанымды,\nОймок болгон көзүмдү,\nКырк кандын бүтүн кытайы\nКармап алып ошондо\nӨлтүрмөк болгон өзүмдү,\nУкмак эмес, кызыталак,\nЖалынсам да сөзүмдү.\nКалың кытай көп элдин\nДушмандыгын көргөндө:\n«Кыйноосунда жүргөнчө,\nКара нээт кытайдын\nКамоосунда жүргөнчө,\nОлжо болуп Бээжиндин\nТалоосунда жүргөнчө»...\nМуну ойлодук ошондо.\nМаңдайыма келгенди\nБашка салса көрөйүн,\nТирүү колго түшкөнчө\nКармашып жатып өлөйүн!\nЭэрчиткеним кырк чоро,\nЭнем бирге ошондо,\nБура тартып булакка,\nБутту сууга салгамын,\nБут дааратты алгамын,\nКолду сууга салгамын,\nКол дааратты алгамын.\nТулпарды оңдоп токуштук,\n\fӨлгөнгө ыйман берсин - деп,\nТирүүлөй куран окуштук.\nКайраттанып чыдабай,\nБоюмдан дүрбү алгамын,\nКумурскадай кытайды\nБолжоп карап тургамын.\nКарап турсам кытайды,\nКамышты көр, селди көр,\nКалың кытай козголуп,"
  },
  {
    "id": "1578",
    "text": "Болжоп карап тургамын.\nКарап турсам кытайды,\nКамышты көр, селди көр,\nКалың кытай козголуп,\nКаптап келген элди көр.\nТолкуну тоону ураткан,\nТолкундаган көлүктөр.\nЖер үстүндө чөптү көр,\nЧөптөй кытай көптү көр,\nКумурсканы көр, куртту көр,\nКумурскадай кайнаган,\nКумдай кытай журтту көр!\nКарап турсам кытайды\nАйзанын башы кагышат,\nАдамдын башы кылкылдайт,\nАйбалтасы чабышат,\nКылычтын учу былкылдайт.\nКарап турсам, кан Манас,\nАсман ачык, жер бүркөк,\nЖердин үстү чаң болуп,\nБир эли жер көрүнбөйт.\nМанас кан, баякы дөөлөр дейсиңби?\nКачыр минген Бозкертик,\nКаны келип калыптыр,\nАт оюнчу, жөө күлүк\nДагы келип калыптыр.\nОн эки кан, көп кытай\nЗубун-зубун бөлүнүп,\nИрээттеп мени алыптыр,\nТегереги бек болуп,\nТемирден бетер көк болуп,\nКөптүгүнөн кытайдын\nКуш учалбай чет болуп,\nКурчап кытай турганда\nБел байлаган белим жок,\nЖалгыздыгы курусун,\nКан агызар кытайга\n\fБереним, сендей шерим жок."
  },
  {
    "id": "1579",
    "text": "Бел байлаган белим жок,\nЖалгыздыгы курусун,\nКан агызар кытайга\n\fБереним, сендей шерим жок.\nКачырып кытай калганда,\nКаз айланбас зоом жок,\nКайрат берип турганга\nКан Манас, сендей тоом жок.\nБөлөгүн айтып нетейин,\nНе муратка жетейин,\nОшол кытай ичинде\nКебез белбоо, кең өтүк,\nКелберсиген Коңурбай\nБолжолун айтып кетейин,\nЖүрүшүнөн чаң чыгып,\nДобушунан жан чыгып,\nАлтындан тизгин жулкунтуп,\nАлгара менен булкунтуп,\nАстында жүрөт Коңурбай.\nОшончо калың кытайдын\nКачырчанын бир бөлүп,\nКачпай айза саюучу\nБалбандарын бир бөлүп,\nБаштап жүрөт Коңурбай.\nЖаңылбастан саюучу\nЭрендерин бир бөлүп,\nЧечекейди жара атар\nМергендерин бир бөлүп,\nКоңурбайы баш болуп,\nЖайнаган кытай калың кол,\nКурчап калган темир тор,\nАжал менен азаптан\nКуткаруучу кайрат зор.\nКаптап кытай келгенде\nКырк кишимин, азмын - деп,\nСарала болсо астымда,\nКачырып тийбей кытайга\nКантип карап турамын.\nЖекени белге курчандым,"
  },
  {
    "id": "1580",
    "text": "Сарала болсо астымда,\nКачырып тийбей кытайга\nКантип карап турамын.\nЖекени белге курчандым,\nЖети сан калың кытайга\nЖеке кирип кол салдым.\nСараланы жулкунтуп,\nӨңгө сөз келбей оозума,\n«Алмамбет!» ураан чакырдым.\nКачырып жоого киргемин,\n\fКебез белбоо, кең өтүк\nКоңурбайга тийгемин.\nЖебеден мурун жеткемин,\nЖеткен жерден бир шилтеп,\nКоңурбайдай калчаны\nДарбазанын оозунан\nБөйрөктөн муштап өткөндө,\nАттан ыргып кетерде,\nАжалы менден жетерде,\nКытайдын Күлүк деген аяры\nӨлө сала жеткени,\nЖетип атка мингизип,\nКоңурбайдай калчаны\nАтка кайра мингизип,\nЖөлөп, таяп кеткени.\nКоңурбай эсен кеткенде,\nКалың кытай каптады,\nЖамгырдай кылып жаа тартты,\nМөндүрдөй кылып ок атты.\nКылкылдап кытай жабылды,\nКыялында көп кытай\nКармаймын, - деп камынды.\nЖабылганда көп кытай,\nАябадым жанымды.\n«Чу!» - дегенде Сарала\nЧаң созулуп жөнөдү,\nКарыкандын болотту\nКачырып колго алганда\nКалың манжуу, кытайды\nКызыл канга бөлөдүм."
  },
  {
    "id": "1581",
    "text": "Карыкандын болотту\nКачырып колго алганда\nКалың манжуу, кытайды\nКызыл канга бөлөдүм.\nКайратыма чыдабай\nКачып кытай жөнөлдү.\nКылыч жеткен кытайды\nКыя чаап сойлоттум,\nАйза жеткен жерине\nАйза менен кыйраттым,\nӨлбөгөн жерде калыштым,\nТүрүү жүрбөй Бээжинге\nМанас өлөйүн, - деп салыштым.\nКылчайып артка карабай,\nКызык уруш салгамын,\nЧымын жанды аябай,\n\fТегерете карабай,\nСүрүп чыктым кытайды,\nТеңиз жанды аябай.\nКаканчындын Бээжинде\nКакайлатып кытайды,\nКамап, сүрдүм кан Манас,\nДалаага салып сапырып,\nАлмамбет - деп бакырып,\nКумурскадай кытайды\nАстыма салып иргилтип,\nАйдап жүрдүм кан Манас,\nОрто жерин кытайдын\nОюп-кырып өткөндө,\nТегерегин дыргытып,\nДеңиз кайран энекем\nСоюп айдап берди эле,\nАйланасын кырк чоро\nАйдап жүрүп сойду эле.\nЖапалак кырды ашырып,\nИт-Өлбөс чөлүн бастырып,\nКууп кирдик кытайды.\nИт-Өлбөскө барганда,\nЧыңдап согуш кылганда,\nЖабдыктын учу кагышып,\nЖалпы кытай, биз жалгыз,"
  },
  {
    "id": "1582",
    "text": "Ит-Өлбөскө барганда,\nЧыңдап согуш кылганда,\nЖабдыктын учу кагышып,\nЖалпы кытай, биз жалгыз,\nЖан аябай салышып,\nКүн мезгилин албастан,\nКүнүн тынып койбостон,\nКүндөп-түндөп согуштук.\nОшол согуш майданда\nТалааны көр, чаңды көр,\nЧаңга аралаш дарыя\nАгып кеткен канды көр!\nАзууларын аркайтып,\nАт өлүгү боо болгон,\nМуруттарын калкайтып,\nЭр өлүгү тоо болгон.\nТүп-Бээжинде кытайга\nОшондон баштап жоо болдум.\nКырылып кытай калган соң,\nКыйыны калча көргөн соң,\nАлгараны алкынтып,\n\fМойноп жүрөт Коңурбай:\n«Кытай болбой жерге кир,\nБир кишиден качат» - деп,\nЭлдин алдын токтотуп,\nТоктоталбай өкүрүп,\nЫйлап жүрөт Коңурбай.\nАйланасын чогултуп,\nТүрүп ийди Коңурбай.\nАлты сан кара кытайды\nБизди көздөй сапырып,\nСүрүп кирди Коңурбай.\nТуш-туштан кытай ок атты,\nБалбандардын баарысын,\nБөлүп алып Коңурбай\nМени көздөй каптатты.\nКачыр минген калдайы\nКапталдан кирди камынып,\nБөрүкөз менен Канжаркол\nБетимден кирди жабылып,"
  },
  {
    "id": "1583",
    "text": "Качыр минген калдайы\nКапталдан кирди камынып,\nБөрүкөз менен Канжаркол\nБетимден кирди жабылып,\nЭзкара менен Кутан алп\nКөп кытайды көлдөтүп,\nАрттан кирди жыйылып,\nАсмандан Алда кудурет,\nАнык нурун чачты бейм.\nЖебирейил бериште\nСараланын үстүнөн\nУшу кезде ойлоном,\nЭтегимден басты - деп,\nОшол үчүн Алмамбет\nАжалдан аман калды - деп.\nКытай кыстап келгенде\nАрсландай көзүм өрттөнүп,\nАлышып жүргөн чагымда\nАлты жүз айза бир тийип,\nЖарадан боюм дал болгон,\nАйбалта, айза көп тийип,\nБашым кызыл челек кан болгон.\nЖалгыз мага кайрылган\nОшол согуш күнүндө,\nЖалгыз Сарала тууган мал болгон.\nАйлансам болот Сарала,\nУй күрөң тартып жөнөлүп,\n\fЭчкидей болгон кайран баш\nКыпкызыл канга бөлөнүп,\nАстымда тулпар Сарала\nБашын жерге салыптыр,\nАлып учуп акыртып,\nТөрт аяктан учкан таш,\nТак төбөмдө зыркырап,\nЭти кызып калыптыр,\nАркардай арыш алыптыр.\nКытайдын каны Эзкара,\nКалмактын каны эр Жолой,\nЖети балбан биригип,"
  },
  {
    "id": "1584",
    "text": "Аркардай арыш алыптыр.\nКытайдын каны Эзкара,\nКалмактын каны эр Жолой,\nЖети балбан биригип,\nАстымдан чыгып калыптыр.\nБулар менен мен шордуу\nЖеке өзүм салышып,\nКайра тартып калганда\nУзатпастан жеткемин,\nЖети жерге жетөөнү\nАт үстүнөн далдайтып,\nКөмө коюп өткөмүн.\nЖетөөн кабат сайганда,\nАжырап аттан калганда,\nБелинен айзам бүктөлгөн,\nАманат жанга күч келген.\nЭпсиз жети балбанды\nЖеке жалгыз сайганда,\nЭэримден арт кетти,\nҮзөңгүдөн бут кетти.\nАйбалтамды алалбай,\nАлтын таман үзөңгү\nКайра бутту салалбай,\nАмал кетип турганда\nЖер айрылып дүркүрөп,\nАлөөкөнүн Коңурбай\nМени көздөй зыркырап,\nУчкан куштай көрүнүп,\nКеле жатат күркүрөп,\nАстындагы Алгара\nАркардай болуп түйүлүп,\nКалың кытай, мен жалгыз,\nКараан кылар киши жок,\nКытай союп кетет - деп,\n\fКеттим жандан түңүлүп,\nОшондо ак байбиче энекем\nТору бээни миниптир,\nТүймөктөлгөн кара чач\nТөбөсүнө түйүптүр.\nАжал жетсе өлөм - деп,\nАсылым жалгыз Алмама"
  },
  {
    "id": "1585",
    "text": "Түймөктөлгөн кара чач\nТөбөсүнө түйүптүр.\nАжал жетсе өлөм - деп,\nАсылым жалгыз Алмама\nКараан болуп берем - деп,\nӨлбөй түрүү турганда\nКай муратка жетем - деп,\nАсылым берен жалгызга\nМедер болуп берем - деп,\nБелсенип жоого кириптир.\nКыбалап курчтан соктурган,\nКызыл түпөк сыр найза\nЭнекем колго алыптыр,\nМен шордууга жеткирбей,\nАлөөкөнүн Калчасын\nБөйрөктөн тозуп калыптыр.\nЧаңга аралаш энекем\nКоңурбайдын Кара атын,\nЖоого минсе канатын\n«Өпкө, боор бети - деп,\nЖүрөктүн төмөн чети - деп,\nАтын сайсам жедим - деп,\nАнан өлсөм мейлим» - деп,\nКыска кармап айзасын\nКөздөп энем калыптыр,\nКүп дедиртип Кара атты\nМуштап туруп калыптыр.\nЭнекемдин эрдиги -\nКанча эрдик кылса да,\nБокононун кемдиги,\nАлгараны саярда\nКөзүн жуумуп калыптыр,\nКере карыш сыр найза,\nЫлдый тийип калыптыр.\nКар жиликтин булчуң эт,\nБула сайып салыптыр,\nАяктай кылып булчуңун\nЖула сайып салыптыр.\nАтынын түсүн караса,\n\fҮч бут менен жүгүрүп:"
  },
  {
    "id": "1586",
    "text": "Аяктай кылып булчуңун\nЖула сайып салыптыр.\nАтынын түсүн караса,\n\fҮч бут менен жүгүрүп:\n«Эсил жаным өлдү» - деп,\nЭси кетип чоң Калча\nКайран жандан түңүлүп,\nЭэрче бел, кыраңды\nАшып калган кези экен,\nАкылынан ажырап,\nШашып калган кези экен,\nКайра тартып алактап,\nБээжинди карап бет алып,\nКачып калган кези экен.\nИчим күйүп өрт болду,\nКоңурбайга жетсем - деп,\nЭки көзүм төрт болду.\nУшул итке жетсем - деп,\nЖетип башын кессем - деп,\nКанжыгама байланып,\nКүн батыштын канына\nБелек кылып кетсем - деп,\nКызыл кумду буратып,\nКылчайбастан башкага,\nТунук күлүк Сарала,\nСанга камчы бир салып,\nКоңурбайдын соңунан\nОшондо кеттим чуратып.\nБээжиндин берки четинен,\nБезелентип жеткемин,\nАлтындан соккон чарайна,\nАнык ушу чети - деп,\nАй далынын бети - деп,\nӨпкө, боор тушу - деп,\nКак жүрөктүн учу - деп,\nБолоттон учтуу сыр найза\nЧындап муштап өткөмүн.\nМуштаганда Калчага\nЭрдигимди билгиздим,\nТоодой болгон доңузду"
  },
  {
    "id": "1587",
    "text": "Чындап муштап өткөмүн.\nМуштаганда Калчага\nЭрдигимди билгиздим,\nТоодой болгон доңузду\nЫйык жалга мингиздим.\nЖүрөктөгү дарт болуп,\nЭки көзүм өрт болуп,\nТүп этектен алсам - деп,\nТүртүп барып Калчаны,\n\fАлгаранын үстүнөн\nЭңип таштап салсам - деп,\nБар тилегим ошондо.\nКөралбай мени көп санап,\nКөгала менен самсытып,\nКөзүнүн жашы он талаа,\nКайран Мажик туйгунум\nКаршы алдымдан бакалап,\nТозуп жүргөн кези экен,\nОшол чакта Мажигим\nЖетип мени кармады,\nЭэликтирип жулкунтуп,\nКоштоп чыкты жибербей,\nМен шордууну булкунтуп.\nОшондо Мажик кеп айтат,\nКеп айтканда деп айтат:\n«Коңурбайдын Кара аты,\nКара атынын бар болчу\nКапталында канаты,\nКачан болсо кууганга\nЖеткирбеген адаты.\nАйбандан чыккан чын тулпар,\nАйтсам көп анын санаты.\nАлгара чындап чуркаса\nЗакым түгүл чаң жетпейт,\nБу капырдын атына\nТөрт аяктуу мал жетпейт,\nКанаттуу куш болбосо,\nМундан башка жан жетпейт.\nҮстүндөгү Калчаны\nДушман - деп, мен кордобойм,"
  },
  {
    "id": "1588",
    "text": "Канаттуу куш болбосо,\nМундан башка жан жетпейт.\nҮстүндөгү Калчаны\nДушман - деп, мен кордобойм,\nАлышкан менен ал жетпейт,\nАлөөкөнүн Калчасы\nКөрүнөө алдап алыптыр,\nКапкага кирип кетиштин\nАмалында калыптыр.\nКачып кирип Бээжинге\nКапканын оозун жаппайбы,\nБалбандары жабылып,\nБашыңды жара чаппайбы».\nМуну айтып, Мажигим\nӨчкөн отум тамызган,\n\fӨлгөн жаным тиргизген,\nКоңурбайдын айласын\nАйтып мага билгизген.\nКызыккандан Калчаны\nКыйын кууп салыпмын,\nДарбазага киришке\nБир чакырым калыпмын.\nБура тартып бууругуп,\nКайра кирдим согушка,\nМайданга кирип мен барсам,\nКырылган кытай чөп экен,\nЭнекемдин кырганы\nАлда канча көп экен.\nТөмөн карап, баш салган,\nҮстүндө жок энекем,\nЖалгыз карап бир жерде\nТору бээси бош калган.\nКоштоп алып бээсин,\nАлым калбай бакырдым,\nАлтынай асыл энем - деп,\nАлда канча чакырдым.\nКарасам көзгө илинбейт,\nКагылайын энекем,\nКалың кытай ичинде\nКайда экени билинбейт."
  },
  {
    "id": "1589",
    "text": "Карасам көзгө илинбейт,\nКагылайын энекем,\nКалың кытай ичинде\nКайда экени билинбейт.\nБир убакта байкасам,\nКалың кытай чогулуп,\nБарабанын кагыптыр.\nСүйүнбөгөн кытай жок,\nЭнекемдин сөөгүн\nБир качырга мингизип,\nБээжинди көздөй салыптыр.\nЖетип калың кытайдын\nТополоңун тоз кылдым,\nЖүрөгүнө муз болдум,\nТакыр кырып кытайды\nКыяматка туш кылдым.\nБаарын кырып талкалап,\nТартып алдым энемди,\nКойнуна каны толуптур,\nКезикпеске кезигип,\nКаражойго тушугуп,\n\fАкбараң огу сайылып,\nЭнекем шейит болуптур.\nЭнекем өлүп кеткен соң,\nЭч амалым табалбай,\nЭсим ооп эңгиреп,\nЭнекелеп бакырдым.\nЭнем өлүп калган соң,\nАмалымды табалбай\nСыр найзаны жерге уруп,\nКөзүмдөн жашым төгүлүп,\nКырк кабыргам сөгүлүп:\n«Энекемди коюп, мени ал!» - деп,\nӨбөктөп жаттым өкүрүп,\nӨлгөнгө эч айла жок,\nӨлгөндү кайра тиргизер\nАдамзатта дарман жок,\nЭнекем келсе бул жерге,\nЭч бир менде арман жок.\nКырк дарбаза Бээжинден\nЧалышып жатып кайрылдым,"
  },
  {
    "id": "1590",
    "text": "Энекем келсе бул жерге,\nЭч бир менде арман жок.\nКырк дарбаза Бээжинден\nЧалышып жатып кайрылдым,\nЧамам келбей, согушта\nӨлгөн жерде энекем\nЭң кур десе мен болбой,\nКытайлар менен кыйрашпай,\nКызылала кан болуп,\nКыя тартып согушпай,\nАрманда болуп айрылдым.\nОшонетип турганда\nТуманды көр, селди көр,\nТуш-тушумдан каптаган\nКалың кытай элди көр.\nКайра тартып кокустан,\nКытай менен согушсам,\nКайран асыл энемдин\nЭмчегин жеп ак кажыр\nЭтине жору тоёт, - деп,\nЭки көзүн оёт - деп,\nКүрөктөй болгон кашка тиш\nКарганын богу болот - деп,\nКайран асыл энекем\nКөмүүсүз чөлдө калат - деп,\nБелинен эңип бүктөдүм,\n\fТору бээге жүктөдүм.\nСогуш болгон жерине\nСолоон, кытай толуптур,\nСолкулдаган кырк чоро\nКыркына ок жаңылып,\nКырк жерге шейит болуптур.\nКыйындык түшүп башыма,\nЭнекемдин кашына\nКырк чоро кошо жүктөдүм,\nЖеңилди деген, жаман ат,\nКөк булуңдун токойго\nКырк чоро менен энемди\nТокойго койдум аманат."
  },
  {
    "id": "1591",
    "text": "Жеңилди деген, жаман ат,\nКөк булуңдун токойго\nКырк чоро менен энемди\nТокойго койдум аманат.\nАлым келсе буруттун\nБаарын жыйып алам - деп,\nКырк дарбаза Бээжинге\nӨлбөсөм кыргын салам - деп,\nАманат койгон жеримден\nЧоро менен энемди\nКайта жүктөп алам - деп,\nТору бээни сойгуча,\nКырк бир көрдү кеңейтип,\nБаарын казып койгончо,\nКабар алып көп кытай\nТүп-Бээжинден түрүлүп,\nКаптап мага келиптир.\nБээжиндин каны Карыкан\nБуйрук кылып элине,\nЭр башына кош кирпич\nАлгыла! - деп бериптир.\nБир жагын Бээжин бет кылып,\nБир жагында бекитип,\nТаш-Көпүрөнү чеп кылып,\nБышырып койгон кирпичти\nЭкиден катар салыптыр,\nЭтектеп келип топурак,\nЧуңкуруна малыптыр.\nТаң кашкайып сүргөндө,\nЖерге жарык тийгенде,\nКетейин, - деп ойлосом,\nКалың казган орумду,\nКөптүгүнөн көп кытай\n\fКайнаткан экен шорумду,\nТүн боюнча камынып,\nТозгон экен жолумду.\nКетейин, - деп умтулсам,\nЧуңкуру кырк кез там болгон.\nӨлмөк болдум күйүнүп,"
  },
  {
    "id": "1592",
    "text": "Тозгон экен жолумду.\nКетейин, - деп умтулсам,\nЧуңкуру кырк кез там болгон.\nӨлмөк болдум күйүнүп,\nӨткөрө жандан түңүлүп,\nКайраттанып бакырдым,\nКараа кылып кашыма\nЭр Мажикти чакырдым.\n«Башка келген жамандык\nУшу жерден көрдүкпү?\nАжалдан мурун экөөбүз\nБу токойдо өлдүкпү?\nКара кытай, манжуунун\nКамоосунда жүргөнчө,\nТил билбеген кытайдын\nАйдоосунда жүргөнчө,\nКеле, Мажик, чылбырды!\nЧылбырды колго алгамын,\nБоорума салгамын,\nБек болгун, Мажик, өзүңө\nЖумгун эки көзүңдү,\nКел, бу жерден жүрөлүк,\nТетиги бийик дубалга\nБеттеп барып тиелик!»\nМен ошондо муну айтып,\nСарала санга салгамын,\nДубалды карап бет алып,\nСүйрөткөнүм эр Мажик\nСүйрөп жүрүп калгамын.\nДубалга жакын барганда\nБу дүйнөдө мал татты,\nКөөдөндөгү жан татты,\nЖалгыз жандан түңүлүп,\nЖумдум эки көзүмдү.\nСарала кайран күлүгүм\nАлыс кетти түйүлүп,\nДубалдан өтүп алган соң,\nАныгымды айтайын,\nКабылан Манас, көк жалым,\nЧындап кеттим сүйүнүп,"
  },
  {
    "id": "1593",
    "text": "Дубалдан өтүп алган соң,\nАныгымды айтайын,\nКабылан Манас, көк жалым,\nЧындап кеттим сүйүнүп,\n\fЖапыз болду бийик там,\nУшу кезде таң калам,\nКолдоду - деп, бериште.\nЧындап мен ойлоном,\nЖыгылат десем Сарала\nТөрт аяктап тик түштү,\nДубалдан ыргып түшкөндө\nЭми ажалым жетти - деп,\nАстымдагы Сарала\nБуту кыйрап кетти - деп,\nКагып койсом оозун,\nЫргыштап жүрөт алдымда.\nСарала тулпар мал аман,\nКыймылдасам теңселип,\nҮстүндөгү мен аман,\nКүч менен тамга урунуп,\nКөгала качан келет - деп,\nОозу-мойну суурулуп,\nКалдыбы - деп, кокустан\nБир мүчөсү үзүлүп,\nКайрылып кайта карасам,\nКөгала, Мажик дагы аман!\nБаатырлар тийбес Бээжинге\nЧамам келбей качкамын.\nЭэр белдей муздакты\nЖөлөнө качып кутулдум,\nЖанымдагы Мажикти\nАла качып кутулдум.\nКүндүзү бүркөк, түнү ачык,\nКүндүн куюн бузултуп,\nБөксөгө мөндүр жаадырып,\nЖакага шыбыргак шамал салдырып,\nТүзөң жердин баарысын\nЖөө, туманга алдырып,\nЖайлап жатып кутулдум."
  },
  {
    "id": "1594",
    "text": "Жакага шыбыргак шамал салдырып,\nТүзөң жердин баарысын\nЖөө, туманга алдырып,\nЖайлап жатып кутулдум.\nКытайдан кантип аяндым,\nОн эки күнү жол жүрүп,\nУшул турган Тал-Чоку\nОшондо араң таяндым.\nКачып жүргөн жеринен,\nЖердик болгон куу байтал\nКармап алып сойгомун,\n\fКазы менен картага\nАч бөрүдөй тойгомун.\nАтакемдин жарым кандык чен тонун\nКөк ыргайдын түбүнө\nАманат, - деп койгомун.\nАманат жаным бар болсо,\nКайтып Бээжин келгенде\nКытай кийимин кием - деп,\nТаш сайынып кытайча\nБээжинге мен да тием - деп.\nТопурагын чачып көр,\nКагылайын Сыргагым,\nАйтып калба чырагым,\nТетиги, томпойгон жерди ачып көр!»\nАзизкандын Алмамбет\nУшу кепти кылды эле,\nТүпөгү кызыл сыр найза\nДүп дедиртип бир жерди,\nМуштап карап турду эле.\nОшондо Сыргак муну ойлойт:\n«Бир канчалык күн болсо,\nБээжинден Алмаң кеткенге\nБир канчалык жыл болсо,\nКүндүз эмес түн болсо,\nКаражолтой качкындын\nКалп айтканын карачы», -\nДеп, айза менен ачкылап,"
  },
  {
    "id": "1595",
    "text": "Күндүз эмес түн болсо,\nКаражолтой качкындын\nКалп айтканын карачы», -\nДеп, айза менен ачкылап,\nТопурагын чачкылап,\nКөздү ачып-жумганча\nАчып алып караса,\nЖаңылбастан көмүктү\nҮстүнөн сайып туруптур.\nТүрмөктөлүп чапталган,\nБулгаарыга капталган,\nКан атасы Азизкан\nАндан калган алтын тон.\nЧечип алып караса,\nАлтын менен жакутту\nАркы-терки салдырган,\nКөргөндүн көзүн уялтып,\nКөңүлүңдү кандырган.\nБул белгини көргөндө\n\fКөк жал Манас кубанып:\n«Тондун жайы ушундай,\nМуну мындай таштайын!\nӨзүңө барган бир жомок,\nМен ошону баштайын,\nБуулугуп жүрүп жер таппай,\nБурутум, сендей эр таппай,\nЭлди издеп тим жатпай,\nЖердин бетин сыдырдым,\nТөмөн жакта чоң дайра\nМунун баарын кыдырдым.\nТөмөнкү жайык талаага\nЖакын кирип барганда,\nОшондон көрдүм тогуз жан,\nАйрысы жүрөт колунда,\nТырмоосу жүрөт жонунда,\nКулундуу тору бээси бар,\nСары тонун салынып,\nДалпая минип алыптыр,\nТору бээсин үйрөтүп,\nТомпойгон чөбүн сүйрөтүп,"
  },
  {
    "id": "1596",
    "text": "Сары тонун салынып,\nДалпая минип алыптыр,\nТору бээсин үйрөтүп,\nТомпойгон чөбүн сүйрөтүп,\nКарасам көзгө илалбай,\nКим экенин билалбай,\nЖетип салам бергемин.\nСалам берсем алик жок,\nӨңү сары, көзү көк,\nБалдыраган сөзү көп,\nМен сүйлөсөм бирдеме,\nКарап калат жалдырап,\nАл сүйлөсө балдырап,\nАйткан сөзүн билалбай,\nМен каламын жалдырап,\nДал болуп кебин билалбай,\nТиктеп турдум заңгырап,\nСексен жаштай бир чалы,\nКооп туруп дардайып,\nКүн батыш карап калдайып,\nАйткан сөздү билбейт - деп,\nОшондой калык, - деп кеттим,\nТогуз жерге тогузун\nТоройто чаап мен өзүм,\nТартып алып, мен союп\n\fТору бээсин жеп кеттим.\nАндан ары дыр коюп,\nТүзөңгө салып чу коюп,\nЭэрчиткеним эр Мажик,\nСапардан кантип аяндым,\nСары-Арканы таяндым.\nКөлдөтүп жылкы айдаган,\nКөгала күлүк байлаган,\nТаруусун таштай актаган,\nКатынын кыздай мактаган,\nТүп атасы Алачтан,\nКерегеси жыгачтан\nАйдаркандын эр Көкчө\nЖол жорголуу шалкылдак,"
  },
  {
    "id": "1597",
    "text": "Түп атасы Алачтан,\nКерегеси жыгачтан\nАйдаркандын эр Көкчө\nЖол жорголуу шалкылдак,\nЖорго чалыш киши экен,\nШарияттан кеп айткан,\nМолдо чалыш киши экен,\nМоюнумду бургамын,\nАйдаркан уулу Көкчөнү\nАдейи сынап тургамын.\nДос болор болсоң эр Көкчө,\nАйтар антын камдап тур,\nАтышаар көөнүң бар болсо,\nМергендериң шайлап тур.\nМуну угуп, эр Көкчө:\n«Узундуу-кыска тонуңду,\nКийишсем ит болоюн,\nКармалашып уучташып,\nТийишсем ит болоюн!»\nКөкчөнүн кебин укканда\nДелебем кетти козголуп,\nДене боюм чечилип,\nАйдаркандын Көкчөгө\nБир жолото дос болуп,\nАктыкка мойнум сунгамын,\nЖан аябай Көкчөгө\nАлты жыл кызмат кылгамын!\nАнда турган мезгилде\nТуурдугун май кылдым,\nТушуккандан Көкчөнү\nТуш-тушунан кан кылдым.\nМен Көкчөгө келгенде\n\fКерегесин май кылдым,\nКезиккенден Көкчөнү\nКерилтип журтка кан кылдым.\nСары-Аркалык Көкчөнү\nСанаасы менен болтурдум,\nСандыгы менен куржунун\nСары алтынга толтурдум.\nМен Көкчөгө келгенде"
  },
  {
    "id": "1598",
    "text": "Санаасы менен болтурдум,\nСандыгы менен куржунун\nСары алтынга толтурдум.\nМен Көкчөгө келгенде\nДөөлөтү артык көбөйдү,\nАлып бердим жоосун,\nАлышкан канча далайды.\nСары-Арканын боюна\nСалулуу коргон там кылып,\nСандыргалуу сан кылып,\nСары-Аркага кан кылдым.\nКан болгону курусун,\nКылбады иштин дурусун.\nАлты жылы турсам да\nКызматымды билген жок,\n«Кантип келдиң?» - деген жок.\nОшол Көкчө досумдун\nЖоругу санды жоотпойт,\nЖе жосуну жанды кубантпайт.\nКачан болсо үйүнө\nКөлтөйүп жатып алучу,\nЭриккенден зеригип,\nЭр Мажикти ээрчитип,\nАлмамбет чалгын чалучу.\nАлтымыш өзөн чалчумун,\nАлты ай, жети ай келбестен,\nАлыска кетип калчумун.\nМен жортуулда жүрдүм жайланып,\nАлтымыш аюу, кырк жолборс\nАтып алып экөөбүз\nАйдаркандын Көкчөгө\nТартууга бердик байланып.\nМен чалгында жүргөндө\nСырбараңым мойнумда,\nКытай эмес кылымга\nКан кылам - деп, Көкчөнү\nКачан болсо оюмда.\nОшондо жүрөм дагы ойлоп,\n\fЧет-Бээжин менен Түп-Бээжин"
  },
  {
    "id": "1599",
    "text": "Кан кылам - деп, Көкчөнү\nКачан болсо оюмда.\nОшондо жүрөм дагы ойлоп,\n\fЧет-Бээжин менен Түп-Бээжин\nЖетип согуш салам - деп,\nЭң кур десе Көкчөнү\nЧет-Бээжинге чоң кылып,\nКан көтөрүп койсом - деп.\nУшак сөзгө кириптир,\nКатыным менен тамыр - деп,\nАрам санап жүрүптүр.\nМен чалгындан келгенде,\nЭр Көкчөнүн айылында\nКазандаган эл турат,\nКалдайган калың кол турат.\nКалың колду көргөндө\nБастыралбай сандалдым,\nКандай заман болду - деп,\nАкылым жетпей таң калдым.\nБура тартып Мажикке,\nМаңкайып туруп муну айттым:\n«Баштатан чындап жолдошум,\nБизди уруучу кудай урган го\nБээжинден кара доо чыгып,\nТөбөсүнөн баскан го,\nТөрт түлүгүн чачкан го.\nБиз чалгынга кеткенде\nКара кылар киши жок,\nТалап алып Көкчөнү\nСары-Аркадан чапкан го.\nКол жыйылып калганы,\nБиз салбырын кеткенде\nКордукту душман салган го.\nБиз салбырын кеткенде,\nКыйнап жатып казактын\nКызы менен катынын\nКыстап тартып алган го!\nМекеден келген жоо болсо,"
  },
  {
    "id": "1600",
    "text": "Кыйнап жатып казактын\nКызы менен катынын\nКыстап тартып алган го!\nМекеден келген жоо болсо,\nБалакетти салалык,\nБээжинден келген жоо болсо,\nБеттеп согуш кылалык,\nБерен Көкчө досумду\nМээнетинен куткарып,\nАжыратып алалык.\nЭмнеси болсо да,\n\fЖүрчү Мажик, кырааным,\nКалың колго баралык!»\nМуну айтып Мажикке,\nАйдаркандын Көкчөнүн\nАйылына бардым жакындап,\nАйылына жакын барганда,\nАяш катын Акеркеч\nОромол жоолук колго алып,\nОолжуп басып буралып,\nАлдымдан чыкты буркурап,\nКериле басып кол ирмеп:\n«Аяш уул, токто! - деп,\nМен шордууну чакырып,\nАтыңдын башын бура тур,\nАлдыңкы жерге тура тур,\nБууданыңды бура тур,\nБурулуп бир аз тура тур!\nУлуу сөздө уят жок,\nСен салбырынга кеткенде\nСанаасы бир ойлош - деп,\nСен салбырын кеткенде,\nАйдаркандын Көкчөсү\nЭкөөбүздү ойнош - деп,\nАрасы жакын камыр - деп,\nЭкөөбүздү тамыр - деп,\nЭлин бүткүл чогултуп,\nСалып жатат чоң дүмөк,\nКөрсөттү далай сонунду,\nКөрбөгөндү көрсөтүп,"
  },
  {
    "id": "1601",
    "text": "Элин бүткүл чогултуп,\nСалып жатат чоң дүмөк,\nКөрсөттү далай сонунду,\nКөрбөгөндү көрсөтүп,\nУрду мени жазыксыз,\nБайлап жатып колумду.\nСен салбырын кеткенде,\nКөйнөктү канга кынатты.\nҮстүмдөн койду чубатты.\nСен салбырын кеткенде,\nКараңгыга каматты,\nКанча кабат сабатты.\nЧогулуп казак кек кылды,\nУбаданы бек кылды,\nӨлтүрүшкө шерт кылды.\nМурун сени кармоого,\nКармап алып жайлоого,\n\fАнан кийин өзүмдү,\nЧукуп бир жак көзүмдү\nТал-тал чачым керүүгө,\nТалак катын берүүгө,\nТаманым тилип, туз салып,\nКөкүрөккө муз салып,\nКементайды кийгизип,\nКер байталга мингизип,\nАтам Каракандын шаарына\nКамчылап айдап ийишке\nУбаданы бек кылды.\nОй, уул, теңелбей кетчи казакка,\nКапталбай кеткин азапка!\nОйлонуп уул, кебим ук!\nОрдосуна түшпөй кет,\nБейили кара казактын\nМээнетиңди алайын,\nБергенинен ичпей кет!\nКан Көкчөнүн үйүнө\nТүшүп калсаң, ой, уул,\nКүпчөккө салган бозо бар,\nАл бозонун ичинде\nКүйдүргөн уу кошо бар."
  },
  {
    "id": "1602",
    "text": "Түшүп калсаң, ой, уул,\nКүпчөккө салган бозо бар,\nАл бозонун ичинде\nКүйдүргөн уу кошо бар.\nЭр Көкчөнүн үйүндө\nЧапчакка салган бозо бар,\nСени эптеп кармашка\nЧачама дары кошо бар.\nБозосун ичип арыкпа,\nКөп ооруга жолукпа!\nКөкчө кандын төрүндө\nАюу талпак, ак көрпө,\nАлардын, уул, үстүнө\nАсили, уул, олтурба,\nТүбүндө казган ору бар,\nТеңелбей кеткин Көкчөгө\nКазактан калың кулу бар,\nКан Көкчөгө кез болгон\nМен бейбактын шору бар,\nЖеңеңдин далай жообу бар.\nАлты жылы айланган,\nАнык көз деп ойлонгон,\nӨзүңдү ант урду го,\n\fКол кармашып дос болгон,\nДосуңду ант урду го.\nСарала мойнун бурбагын,\nСанаасы бузук Көкчөгө\nКөп каралап турбагын.\nМундан ары жол жүрсөң,\nАт аябай мол жүрсөң,\nТүгөнгөн тоодон кайрылып,\nСол жагыңа бурулсаң,\nЖеткилең артык жер ошол,\nЖетилген өтө эл ошол.\nОшол элди ээлеген,\nЭзелден бери бийлеген,\nЖеткилең Кошой эр ошол.\nАлагай көзү чолпондой,\nАй кулагы калкандай,\nКатагандын кан Кошой,"
  },
  {
    "id": "1603",
    "text": "Жеткилең Кошой эр ошол.\nАлагай көзү чолпондой,\nАй кулагы калкандай,\nКатагандын кан Кошой,\nТилегин эми берген кез,\nЖашы жетмишке келген кез,\nЖаздыкка башын салган кез,\nКарылык каршы келген соң,\nЖатып алган ушу кез.\nКошой жатып алган соң,\nКабагынан каш кеткен,\nКалың журттан баш кеткен.\nАртындагы калган журт\nБирин бири көралбай,\nБиринин тилин бири албай,\nТаандай болуп чуркурап,\nТакыр баары биригип,\nАтына текши минген кез,\nБашаламан болушуп,\nАр ким айылын билген кез.\nКарысы андай болгон соң,\nКалкы мындай болгон соң,\nКаралаба ал журтка,\nСени күтүп алчу ал эмес,\nКүлкүңдү ачар жер эмес.\nАндан өтүп барганда\nАлты-Шаар, Маргалаң,\nАягы Букар, Самаркан,\nОртосунда өзөндө\n\fКокон менен Анжыян,\nОшолордун жери болучу,\nОшонун сырын айтайын:\nБелине кетмендей токоч байлаган,\nОозун ачып асманга\nЖиндиге окшоп кайлаган,\nТуруп калба бул элге,\nСен туручу жер эмес,\nКүтүп алар эл эмес.\nОң жагыңа толгонуп,"
  },
  {
    "id": "1604",
    "text": "Туруп калба бул элге,\nСен туручу жер эмес,\nКүтүп алар эл эмес.\nОң жагыңа толгонуп,\nОролмо-Тоону сен басып,\nДалай белин сен ашып,\nКең Таласка жетесиң,\nТаластын жайын айтайын:\nБуткул-буткул сазы бар,\nЖүнүн жешип көптүктөн,\nБурулуп учкан казы бар.\nКүн чыгышта, күн батыш,\nЖер-суусунда жаныбар,\nАдырда аркар маараган,\nАк талда булбул сайраган,\nБудурда бугу буксаган,\nБуйгаттап марал жуушаган,\nДоңузу жүрөт түйрүйүп,\nЖыланы жүрөт ийрилип,\nКурту жүрөт тыбырап,\nКумурскасы жыбырап,\nКаракунас какайып,\nСуу бүркүтү акыйып,\nКарап турсаң ошондо,\nИлек-илек кекейип,\nЖерден артык кең Талас,\nКең Таласты жердеген\nКабылан канкор эр Манас.\nМанастын жайын айтайын:\nТелегейи тең ошол,\nКайраты башка эр ошол,\nШай колдогон шер ошол\nИчи көлдөн кең ошол,\nАйыл консоң Манаска\nАкылың табар эр ошол.\nТилимди алсаң, ой, уул,\n\fБарып конгун Таласка,\nЧоро болгун Манаска!\nБарып калсаң эр Манас\nЖоругу жанды жоотот,"
  },
  {
    "id": "1605",
    "text": "Барып конгун Таласка,\nЧоро болгун Манаска!\nБарып калсаң эр Манас\nЖоругу жанды жоотот,\nЖосуну жанды жыргатат.\nКүптүүңдү жазар эр ошол,\nКүлкүңдү ачар эл ошол.\nЭриксең элик атасың\nЭрикпесең Таласта\nОрдо атышып жатасың.\nОй, уул, ошол Манас көк жалга\nКатынсыз келген бир чоро,\nКатынсыз келген чорого\nКырмызы көйнөк, кыпча бел,\nКыз сулуусу айча бел,\nЭл-журтунан сынатып,\nЭрикпестен тандатып,\nАлып берген эр Манас.\nТонсуз барган чорого\nЖакасы алтын, жеңи жез,\nКош бадана, торгой көз,\nКелеме бото, кең күрмө,\nОк өтпөс тон кийгизген.\nАркар аяк, жез билек,\nАтсыз барган чорого\nАт тулпарды мингизген,\nАзып барган чорого\nАргын, кыпчак, огойду\nБөлүп берип билгизген.\nСанап санаа жоорунтпа,\nЭр Манаска барам - деп,\nКөңүлүңдү оорутпа.\nКыркалай чыккан талдардан,\nМанаска чоро болом - деп,\nКырааны келген кандардын\nАлардын жайын айтайын:\nБайдын уулу Бакай кан\nКелип конгон Таласка,\nЧоро болгон Манаска."
  },
  {
    "id": "1606",
    "text": "Алардын жайын айтайын:\nБайдын уулу Бакай кан\nКелип конгон Таласка,\nЧоро болгон Манаска.\nАргын кан уулу Ажыбай\nИтелгидей жутунуп,\nАтасына таарынып,\n\fКачып келген Манаска,\nКарткүрөң менен кутулуп,\nУзун бойлуу, кең далы,\nКара жандын ынагы,\nА да келген Таласка.\nКан Балтайдын Чубагы,\nБашынан мыкты Байчоро\nБу да келген Таласка,\nЧоро болгон Манаска.\nКырк жигиттин чолпону\nКуту келген Таласка,\nҮзүктөй калпак башында\nШууту келген Таласка.\nАйчык кандын Акжолой,\nАлыска жүрсө сан колдой,\nА да келген Таласка.\nСалганы туйгун куш болгон,\nКабарын угуп Манастын,\nКыраан көк жал, кырк берен\nАр кимиси ар жерден\nМанаска келип туш болгон.\nБукарды сурап бийлеген,\nКаракан зор кан эле,\nКаракандан туулган,\nОн эки кызы бар элек.\nТасма белдин сулуусу,\nАрманда Эркеч мен эле.\nОрмонбек алган Оюмкан,\nМени менен бир тууган,\nКара сурдун сулуусу,\nУргаачынын нурдуусу,\nКан Манас алган Каныкей,\nМени менен бир тууган."
  },
  {
    "id": "1607",
    "text": "Кара сурдун сулуусу,\nУргаачынын нурдуусу,\nКан Манас алган Каныкей,\nМени менен бир тууган.\nАйтылган сөзүм зар эле,\nМенин сиңдим Каныкей\nАлыс менен жуукту,\nЖакшы менен жаманды\nАжырата айтуучу\nБилими башка жан эле.\nУмай эне колдогон,\nОң ийнинде жылаңач\nЖүргөн бала бар эле,\n\fБашкабыздан Каныкей\nАкылы бөлөк жан эле.\nАргымак эмес ат берген\nҮзүктөй калпак Шуутудан\nБир жолу эмес Каныкей,\nМен Акеркеч шордууга\nАлты сапар кат берген:\n«Эжекем туугандыкка санаса,\nАйтканыма көнсүн - деп,\nАлтын айдар, чок белбоо,\nАзизкандын көк жалын\nМага эжем берсин - деп,\nАртык тууган шериме,\nЖолдош болуп берсин - деп,\nЭгер эжем бербесе,\nАбийириңди кетирет,\nАлмамбет экөө тамыр - деп,\nАйдаркандын Көкчөсү\nАжалыңды жеткирет.\nАркырап элге дайындап,\nАжарыңды өчүрөт.\nАрам санап Көкчө кул\nЧукуп алат көзүңдү,\nКаргансаң да жалынып,\nУкпас айткан сөзүңдү.\nБул кабарды укканда,\nАзизкандын жалгызы,\nАсты көрбөй өзүңдү»."
  },
  {
    "id": "1608",
    "text": "Укпас айткан сөзүңдү.\nБул кабарды укканда,\nАзизкандын жалгызы,\nАсты көрбөй өзүңдү».\nМуну айтып Акеркеч,\nКолумдан кармап кеп айтып:\n«Кош, аман бол!» - деп айтып.\nМундай сөздү укканда\nКозголбой түштүм жолума,\nАчуум келип тиштенип,\nАйбалта алдым колума.\nАтып жесе бал татыйт,\nАркардын эти өктөдөн.\nАртыкча көөнүм чын калды,\nАйдаркандын Көкчөдөн.\nАрманда чиркин, дүнүйө\nАттын оозун бургамын,\nЖанымдагы Мажикке\n\fКеңеш салып тургамын.\nБарып калсак бир жерге,\nКезигишип калышсак,\nӨзүбүздөй бир эрге,\nАңгемеден кураса,\nЧоң-Бээжинде атышкан\nКачанкы кекти сураса,\nБээжинге салган кызыкты,\nКалтырбастан айтабыз:\n«Катыны менен тамыр» - деп,\nКапа кылган Көкчөгө\nКезикпестен келдик - деп,\nКай бет менен айтабыз!\nАңкылдаган казакка,\nЖүрчү Мажик, береним,\nУчурашып коштошуп,\nАнан кийин кайтабыз.\nИттик кылса казакты\nТөрүнөн кармап алалык,\nЖел көкүрөк казакты\nКурмандыкка чалалык.\nЖинибизге чын тийсе,"
  },
  {
    "id": "1609",
    "text": "Төрүнөн кармап алалык,\nЖел көкүрөк казакты\nКурмандыкка чалалык.\nЖинибизге чын тийсе,\nАяш катын Акеркеч\nКөрүнөө алып көзүнчө,\nКатындыкка алалык.\nЖакшы айтса эр Көкчө\nЖай кептерди айталык!»\nӨрттөй көзүм жайнатып,\nӨкүм тулпар Сарала\nЭр Мажикке карматып,\nАч болотту салынып,\nСарынжыны жамынып,\nЧуркап үйгө киргемин,\nАла көөдөн адамдын\nИт экенин билгемин.\nҮйгө жаңы киргенде,\nБиригишип көп казак\nЖаткан экен шалпылдап,\nКыз, катынын боктошуп,\nӨз алдынан далпылдап:\n«Кирип келсе кытай кул,\nУмтулуп баарың карма - деп,\n\fКармап алып кытайды,\nТүрүү койбой жайла - деп,\nАлмадай башын чапкын - деп,\nСууруп алып өпкөсүн\nЭр Көкчөгө каккын - деп,\nМуну кылгын акыр - деп,\nБу кытайдан аянган\nДоңуз болсун такыр» - деп.\nМени өлтүрүп ийишке\nӨлө турган ант кылып,\nЖаткан экен көп казак\nЧогулушуп шерт кылып.\nМенин түрүм көргөндө,\nКармайм деген, казакка,\nКазак калды азапка.\nҮйгө кирип барганда,\nКарма - деген казактар"
  },
  {
    "id": "1610",
    "text": "Кармайм деген, казакка,\nКазак калды азапка.\nҮйгө кирип барганда,\nКарма - деген казактар\nБилегинен сап кетти,\nЖүрөгүнөн кап кетти.\nМенин түрүм көргөндө\nҮйдөн качып дыркырап,\nТуш-туш жакка быркырап,\nКазак качып кетиптир,\nОртосунда очоюп,\nЖалгыз Көкчө калыптыр.\nКөкчөгө сөздү салгамын,\nТөрдө отурган төрөгө\nЖакын басып баргамын.\nОң тизесин ошондо\nБаса барып олтурдум,\nБөлөк сөздү таштадым,\nМундай сөздөн баштадым:\n«Көкчө дос, колду жыйып алыпсың,\nАтышып жаткан эл барбы?\nАлышып жоону алалбай,\nКөңүлүң калган жер барбы?\nАлалбаган урушуп,\nБээжинден келген жоо барбы!?\nАлалбаган жоо болсо\nАйтып берчи, эр Көкчө.\nМекеден келген жоо болсо,\nКөгала бергин минейин,\n\fКөл-дарыя жоо чыкса,\nМекеге жете сүрөйүн.\nБээжинден келген жоо болсо,\nАнык сырың айтып бер,\nСараланы минейин,\nСандаган душман болсо да\nТүбүнөн бери түрөйүн.\nЫлаачындай иргилтип,\nБээжинге жете сүрөйүн.\nКара жаным аябай,\nКатуу согуш салайын,"
  },
  {
    "id": "1611",
    "text": "Ылаачындай иргилтип,\nБээжинге жете сүрөйүн.\nКара жаным аябай,\nКатуу согуш салайын,\nАлтын таажы кийгизип,\nАлтын такка мингизип,\nАлым келсе эр Көкчө,\nЧоң-Бээжинге мен сени\nКан көтөрүп коёюн!»\nМуну айтсам болгон жок,\nАйдаркандын Көкчөсү\nАрамдыгын койгон жок.\nАндан бетер барбайып,\nТескери карап дардайып,\nАк жүзүмдү түк көрбөйт,\nАмандыкка бир келбейт.\nСураса бербес Көгала,\nСуук укурук салгансып,\nАяш катын Акеркеч\nКолунан тартып алгансып,\nБаштатан кылган бата урду,\nБаякы кылган ант урду!\nАйтканга көнбөй оңбоду,\nАкыры сөзгө болбоду!\nАмалым кетип ошондо,\nАк буудай унун чайнадым,\nИшенер бекен мага - деп,\nАнт чыбыкты кармадым.\nАнда да Көкчө болбоду,\nКанча айтып торгодум:\n«Ишенсең боло, кан Көкчө,\nТөшөгүң бассам оңомбу?\nТөбөмдөн тийсе кобомбу?\nЖаздыгың бассам мага шерт,\nЖамандыкты ойлосоң,\n\fКан Көкчө сага болсун шерт!\nДос болдук, - деп кылган ант,\nОйлочу антты эр Көкчө,\nТузуңа тийсем оңомбу?"
  },
  {
    "id": "1612",
    "text": "Дос болдук, - деп кылган ант,\nОйлочу антты эр Көкчө,\nТузуңа тийсем оңомбу?\nТуз урган ала жигиттер,\nЖыгылгандан кобобу!\nАнтынан тайган оңобу,\nАнттан кайткан эр жигит,\nАдал жигит болобу!\nКурга түйгөн катың ал,\nКол кармаган антыңды ал!\nМен берейин Көкчө кул,\nАксак сары атыңды ал,\nКыйла казак жатыпсың,\nКылалбасаң энеңди ал!»\nӨзүн чаап ийишке,\nДосум деген анты бар,\nӨзүн кыйып чабалбай,\nАлты жылдык туздаш - деп,\nКөкчөгө колум баралбай,\nАлтын жебе айбалта,\nАлдым колго имерип,\nАсый эти асылуу,\nКайнатылган чоң казан,\nЖара чаап жибердим.\nУшундай жорук баштадым,\nКайнап турган казанын\nАлтымыш бөлүп таштадым.\nКызарышып урушуп,\nНе муратка жетейин,\nМундан көрө сыр билги,\nӨңү жылуу бир кыраан,\nЭрди издеп кетейин - деп,\nЭшикке чыктым жүгүрүп,\nУй куймулчак Сарала\nЫргып миндим түйүлүп,\nСараланы минген соң,\nЭэрчиткеним эр Мажик,\nКөп казакты мен таштап,\nБура тартып жүргөн соң,\nСаралага сүйөнүп,"
  },
  {
    "id": "1613",
    "text": "Ээрчиткеним эр Мажик,\nКөп казакты мен таштап,\nБура тартып жүргөн соң,\nСаралага сүйөнүп,\nЖетип келдим ошондо\n\fСары-Арканы таянып,\nСары-Аркага келгенде\nАртымдан калың бакырык,\nАт жалына мине чаап,\nАйгайлашып көп казак:\n«Көкчөлөп!» - ураан чакырып,\nИчим күйүп, өрт болуп,\nИттигин мунун көргөндө,\nКантип турам токтолуп,\nКуба келген казактын\nАласын ала качпасам,\nАнча кууп калгандай\nАк теңге булун чачпасам,\nБашыма салган ар ишти\nКөрөйүн - деп, ой кылдым,\nКайра каптап казакты,\nАжал жетсе Көкчөдөн\nӨлөйүн - деп, ой кылдым!\nОшондо Сырбараңды алгамын,\nТүбүнөн кармап салгамын,\nКазакты көздөй сунгамын,\nАткан огум тиерде,\nАтышып жоого кирерде,\nТизгинден кармап камынып,\nАтышпагын, Алма - деп,\nКоё бербей, эр Мажик\nЖана мылтыктан кармап жалынып\nОшондо Мажик муну айтты,\nКагылайын сабылып:\n«Айланайын Алмамбет,\nКара журтта не жазык,\nКаны акмак эмеспи,\nАкылы жок бул казак,\nТокто, Алма, атпагын,"
  },
  {
    "id": "1614",
    "text": "Кара журтта не жазык,\nКаны акмак эмеспи,\nАкылы жок бул казак,\nТокто, Алма, атпагын,\nАкыр биз да өлөбүз!»\nКайра тартып мылтыкты,\nАй далыма илгемин,\nМажиктин айткан бул сөзүн\nЧын экенин билгемин.\n«Кырып кетсем казакты\nНе муратка жетейин,\nАндан көрө казакты\n\fКамчылап сабап кетейин!»\nДолоно кармап ийгемин,\nТолуп жаткан казакка,\nСары-Аркада көп калкка\nКамчы менен киргемин.\nАйзакердин баарысын\nАйгайлатып сүргөмүн,\nМергендерин жапырып,\nБыт-чыт кылып тийгемин,\nКаптап келген казакты\nЖакетай, - деп жалынтып,\nАйылына айдап киргемин.\nАйылына кирип барганда,\nӨкүрүп-өксөп, көп казак\nБаары бирдей буркурап,\nТүшө качты атынан,\nТуш-тушка качып чуркурап.\nКарап турсам ошондо,\nАйдаркандын эр Көкчө\nКачып барат алдымда,\nКөгала минип дыркырап.\nСарала менен чуратып,\nЖебеден мурун жеткемин,\nЖеткен жерден Көкчөнү\nТөбөгө салып өткөмүн.\nБир чапкандан чыгарбай,\nКайран досум Көкчөнү\nЖыга чаап кеткемин."
  },
  {
    "id": "1615",
    "text": "Төбөгө салып өткөмүн.\nБир чапкандан чыгарбай,\nКайран досум Көкчөнү\nЖыга чаап кеткемин.\nБашы айрылып барбайып,\nКөгаладан айрылып,\nОртосуна короонун\nОлтуруп калды дардайып.\nСураса бербес Көгала\nСуук укурук салгамын,\nЖалынса бербес Көгала\nЖайдак коштоп алгамын,\nБура тартып чу коюп,\nЖолду көздөй салгамын!\nКөөдөнгө батпайт көп санаа,\nЖолумдан чыгып буркурап,\nАяш катын Акеркеч\nКөзүнүн жашы он талаа,\n\fМурдунун суусун тарталбайт,\nКөзүнүн жашын арталбайт!\nБуудай өңдүү, кара көз\nБөлөк-бөлөк жаш кетип,\nКарагаттай кара көз\nКайран жеңем Акеркеч,\nКан аралаш жаш кетип,\nАстымдан чыга калган соң,\nКөкчөнүн атын алганда\nНе муратка жетемин,\nАяш жеңе Акеркеч,\nОлжо кылып, соогатка\nӨзүңө берип кетейин!\nОкоро түйгөн чылбырды\n«Алыңыз - деп, бул атты»,\nЭркечти көздөй ыргытып,\nЭркечке атты берген соң,\nАйдаркандын Көкчөсүн\nАйбандыгын билген соң,\nЭэрчиткеним эр Мажик,\nЭрикпестен жүргөмүн.\nКаракан кызы Каныкей,"
  },
  {
    "id": "1616",
    "text": "Айбандыгын билген соң,\nЭэрчиткеним эр Мажик,\nЭрикпестен жүргөмүн.\nКаракан кызы Каныкей,\nБайбичеси Манастын\nКачарымды билиптир,\nКөкчө менен тим турбай,\nКетет го, - деп жүрүптүр.\nСымбатын журттан оздурган,\nЖекенди тонду кийгизип,\nЖелмаянды мингизип,\nҮзүктөй калпак эр Шууту\nАдейи мени тоздурган,\nТоздуруп койгон Шуутусу\nЖалпак кыя, жар ташка\nЖатып уйку кандырып,\nЖантак менен сыр жыгач,\nЖелмаянын чалдырып,\nБолжолунан эки күн\nӨтүп калган кези экен,\nМенден мурун Таласка\nКайта тартып карабай,\nКетип калган кези экен.\nЖолукпай көөнүм бошогон,\n\fЖол байланып кантейин,\nКаршы өтүштүк ошондо.\nТоктобой жүрүп кеткемин,\nСары-Аркадан чыкканда\nБукарга барып жеткемин,\nКонок болуп Букарга\nТоктобой өтүп кеткемин,\nЧоң дайрага жеткемин.\nЧоң дайрадан сал көрдүм,\nБусурманча түрү бар,\nЗаңкайыңкы жан көрдүм.\nСалам берип сабылдым,\nСооп болсун, акетай,\nСараланы салгын - деп,\nШайыктарга жалындым."
  },
  {
    "id": "1617",
    "text": "Салам берип сабылдым,\nСооп болсун, акетай,\nСараланы салгын - деп,\nШайыктарга жалындым.\nСараланы салгын - деп,\nКызыл алтын зер бердим,\nОңбогон шайык оңбоду,\n«Сараланы салбайм» - деп,\nОңураңдап болбоду.\nАлтынды берсем алган жок,\nЖалынсам да канчалык,\nСараланы салган жок,\nСарала барса Мекеге\nАлмамбетте арман жок.\nСараладан айрылып,\nКай муратка жетем - деп,\nБиттейимде бириккен,\nСарала тулпар жолдошту\nКайда таштап кетем - деп,\nАң-таң болуп турганда,\nСарала менен Көгала\nБизге аманат бергин - деп,\nБайда болду дубана.\nАлданын салган буйругун,\nУшундай экен көргөмүн,\nКөгала менен Сарала\nАманат кылып ошондо\nДубанага бергемин.\nСалына түшүп алгамын,\nЭр Мажикти ээрчитип,\nМен Мекеге баргамын.\n\fБеш эшенден буда угуп,\nБеш күн турдум Мекеде.\nМекеде туруп сабылдым,\nКөбүнчө кетпей көңүлдөн\nСараланы сагындым.\nУктап жатсам түшүмдө\nУй куймулчак Сарала\nКулжадай мойнун буруптур,\nБет алдымда тулпарым"
  },
  {
    "id": "1618",
    "text": "Уктап жатсам түшүмдө\nУй куймулчак Сарала\nКулжадай мойнун буруптур,\nБет алдымда тулпарым\nЫйлагансып баш салып,\nМени карап туруптур.\nСарала мага муну айтты,\nАйтып мени муңайтты:\n«Буудан жаным, кайран жан,\nКуруттуңбу, Алаке!\nЧының менен ойлобой,\nУнуттуңбу, Алаке!\nКүнү-түнү оюмдан\nСарала кетпей бир мүнөт\nКайра тарттым Мекеден,\nАйбан да болсо жолдошум,\nАнык күлүк тулпарым\nСараланын айынан\nКайра тартып келгенде,\nАтты койгон жеримде\nАтым түгүл, карга жок\nКарап турдум жалдырап,\nАтты табар айла жок.\nЖерге жарык тийгенде,\nТаң кашкайып сүргөндө\nИчкенин боюн төтөлөп,\nБаякы калган дубана\nСарала менен Көгала\nАлып келди жетелеп.\nЭки ат колго тийгенде,\nОшол кезде Сарала\nКыл этинде кези экен,\nОйлоп турсам ошол чак\nТүнбү десем күн экен,\nАтымды койгон дубана\nКайып эрен, кырк чилтен,\nОлуянын бири экен.\n\fСараланы мингенде\nАбыдан чындап жол жүрдүм,\nАндан жүрүп нече күн,\nБукарга жетип келгемин,"
  },
  {
    "id": "1619",
    "text": "Сараланы мингенде\nАбыдан чындап жол жүрдүм,\nАндан жүрүп нече күн,\nБукарга жетип келгемин,\nСалам айтып кашкайып,\nАстымдан чыкты бир киши.\nАстында көк аты бар,\nСыягын карап мен турсам,\nҮстүндөгү кишинин\nМиң кишилик алы бар.\nБети аппак чүчтөдөй,\nКара сакал мистедей,\nКөзү көлдүн ордундай,\nКөрүнгөндү соргундай,\nАйдыңын көрсөң акжолтой,\nАлышка кирсе сан колдой.\nКөк сүлөөсүн бөрк кийген,\nКөк темир калкан ойногон,\nОён мыкты Бакай кан\nБал менен оозун чайкаган.\nАйбалтасы шайлануу\nАр жабдыктын баарысы\nБүткөн бойдо камдалуу,\nАркамдан жетип барбактап,\nКолун сунуп дардактап,\nМага сунуп калыптыр:\n«Сары талдан сайдырган\nБагын таштап Бээжинге,\nСап алтындан жасаткан\nТамын таштап Бээжинге,\nКара динден ак болгон,\nКапырдан качып жат болгон,\nКагылайын кулунум,\nКабарыңды укканда,\nКачып Бээжин чыкканда\nКаңгай кирди, - деп уктум,\nКаңгай канын талкалап,\nАлтай түштү, - деп уктум.\nАлтайдын журтун ыйлатып,"
  },
  {
    "id": "1620",
    "text": "Каңгай канын талкалап,\nАлтай түштү, - деп уктум.\nАлтайдын журтун ыйлатып,\nКыз-катынын чуулатып,\nАндан өтүп, кулунум,\nКөкчө келди, - деп уктум,\n\fКазактардын Көкчөнү\nКамап кетти, - деп уктум,\nКарсылдатып талаада\nСабап кетти, - деп уктум.\nАлтын айдар, чок белбоо,\nАзизкандын жалгызы,\nКөрбөсөк да, билбесек,\nАман-эсен болдуңбу,\nКеле бери, колуңду!»\nМуну айтып, кан Бакай\nКол алышып турганы:\n«Бүгүн бизге конгун - деп,\nБизге конок болгун - деп,\nТаң кашкайып атканча,\nТараза жылдыз батканча\nАңгемеге баталык,\nТамашалап жаталык», -\nДеп, ошондо кан Бакай,\nЖүрөр жолун төтөлөп,\nОоздуктан бек кармап,\nСараланы жетелеп,\nАлып кирди сарайга.\nКаалга темир сом калай,\nКыз чагында Каныкей\nКымбаттык менен салдырган,\nКыйланы таң калтырган,\nБукардагы зор сарай,\nОл сарайга киргенде,\nМамылары кагылуу,\nСарайга кирип барганда\nБаары кийген кара бөрк,\nЭрдиги артык көрүнөт.\nБаары оён, кара көк,\nОтуз жигит ортодон"
  },
  {
    "id": "1621",
    "text": "Баары кийген кара бөрк,\nЭрдиги артык көрүнөт.\nБаары оён, кара көк,\nОтуз жигит ортодон\nЧуркап жетип калганы,\nСараланын үстүнөн\nТак көтөрүп алганы.\nАл, темирден соккон кермеге\nСараладай күлүктү\nАса байлап салганы,\nАр жагында бир үйгө\nКасиеттүү Бакай кан\n\fАлып кирип барганы.\nДасторкону салылуу,\nЭчен түрлүү аш-тамак\nБаары турат жайылуу.\nОшондо Бакай көк жалың\nАңгеме сөздөн баштаган,\nБагылан козу, тай этин\nБал кайнатып таштаган.\nДасторконду жыйгыча,\nТамакты жеп тойгунча,\nКасиетин көрдүңбү,\nКайран Бакай канзаада,\nМенден сөздү сурабайт,\nДасторконду жыйганда,\nЖана бата кылганда,\nУргаачыдан уз көрдүм,\nКырктай сулуу кыз көрдүм.\nКара сурдун сулуусу,\nКыз алдынан карасам,\nУргаачынын урдуусу,\nЖүзү кызыл кынадай,\nКан Манастын Каныкей,\nОн тогузга жаш келген\nОрою сулуу келинчек,\nКысыр эмди тай тайлак\nБашын эми чалдырып,\nКызык татты аш-тамак,\nБукардан жыйып алдырып,\nАлтындан кылган чарага"
  },
  {
    "id": "1622",
    "text": "Башын эми чалдырып,\nКызык татты аш-тамак,\nБукардан жыйып алдырып,\nАлтындан кылган чарага\nАр даамдын баарысын\nСалып чүмкөп алдырып,\nБукардагы Агынай кызы Арууке,\nӨзүнүн жакын сиңдисин\nЭт көтөртүп алдырып,\nМоймолжуган кара көз,\nТартуу кылып келиптир.\n«Түбөлүк жарың ушу» - деп,\nОн жетиде Арууке\nАла келип алдыма,\nАсыл тууган Каныкей\nТартуу кылып келиптир:\n«Азизкан уулу Алмамбет,\n\fАрсланым, уккун менин кебим - деп,\nКолтукташа кеткидей,\nКоштолушуп жүрөөргө,\nӨмүрлүк сенин теңиң - деп,\nОй, уул, көңүлүңдү бөлбөчү,\nКөрүнгөнгө кыз тарткан,\nКандай сонун калык - деп,\nБизди жаман көрбөчү».\nУшу сөздү айткан соң,\nАгынай кызы Арууке\nБашындагы кийгени\nАлтындан кылган такыя,\nБаштатан ашык маа болуп,\nЖете албай жүргөн байкуш аа.\nКөңүлүнө толтуруп,\nОйноктогон тасма бел,\nОң тиземдин үстүнө\nБаса келип олтурду.\nАкка ишин салыптыр,\nЖанымдагы Мажикке\nКөлөйдүн кызы Көөнөкан\nТартуу кылып келиптир."
  },
  {
    "id": "1623",
    "text": "Акка ишин салыптыр,\nЖанымдагы Мажикке\nКөлөйдүн кызы Көөнөкан\nТартуу кылып келиптир.\nАл аңгыча болгон жок,\nАсыл султан Бакай кан\nАлты кожо, төрт эшен\nДаяр кылып калыптыр.\nКожону Бакай жыйганы,\nКурандан аят окутуп,\nЧак түштө ике кыйганы.\nОң жагымда Каныкей,\nСол жагымда кан Бакай\nОтургузуп ортого,\nСурады менден жоопту.\nБаятадан берки дүмөктү,\nАйтып бердим ошондо,\nАрслан Манас, көк жалым,\nУшу өзүңө айткан жомокту.\nЖомокту угуп алганда,\nАяш долу Каныкей\nБоздоп турду буркурап:\n«Манаска айта көрбө» - деп,\nЫйлап турду чыркырап,\n\fКулактары мистеген,\nБалбандары сандан көп,\nКаканчындын Бээжинге\nАрсландар чаркы жетпеген.\nАрслан көк жал кабылан\nОн эки канды жыйбасын,\nЧоң казаты болбосун,\nБүткүл кыргыз элинен,\nТакыр кырып салбасын,\nАйтып койсоң сырыңды,\nАлакандай кайран эл\nБекер кыргын болбосун.\nЭл эсебин айтайын,\nИлгеркисин санасам,\nНече кандын эли бар,\nУшу бүгүн санасаң,\nОн эки кандын журту бар."
  },
  {
    "id": "1624",
    "text": "Илгеркисин санасам,\nНече кандын эли бар,\nУшу бүгүн санасаң,\nОн эки кандын журту бар.\nОн эки кандын аз журтун\nОён көк жал кан Манас,\nЖыйып айдап, албасын,\nАйдап барып Бээжинге\nТакыр кырып салбасын».\nБадышазаада Бакайга\nАнт кылдым, кармап чыбыкты,\nБээжиндин жайын айтпаска.\nБу дүнүйө жалганда\nКан Манас, ал айтканың дагы чын,\nКечээ, Коконго кордук салганда,\nМаргалаң менен Самаркан\nБаарын чаап алганда,\nБилге жүктөп дилде алдык,\nКара көздөн миңди алдык:\n«Бээжиндин жайын, айткын» - деп,\nМени кыстап сен турдуң:\n«Билбеймин» - деп, Бээжинди\nМунда дагы ант кылдым.\nКөрбөдүм - деп, Бээжинди\nАйткандыгым дагы чын,\nКөрмөк түгүл Бээжинди\nТуулуп, өсүп чоңоюп,\nКелгендигим мындан чын.\nСарала менен самсытып,\n\fЖелгендигим дагы чын,\nАкыреттин жайынан,\nАзаптуу тозок барынан\nЖеримден тентип, элимден\nЖүргөндүгүм дагы чын.\nЭми Манас, кебимди ук,\nАйры белес, бек жолду\nАшкандан Алмаң коркпогон,"
  },
  {
    "id": "1625",
    "text": "Жүргөндүгүм дагы чын.\nЭми Манас, кебимди ук,\nАйры белес, бек жолду\nАшкандан Алмаң коркпогон,\nТүнөрүп жаткан Бээжинди,\nТүмөндөгөн кечилди\nЧапкандан Алмаң коркпогон,\nЧек араны чет кылып,\nБөлүштөн Алмаң корпогон.\nЧет-Бээжин эмес, Түп-Бээжин\nТаш-талканын чыгарып,\nӨлүштөн Алмаң коркпогон.\nАлым келсе топ бузам,\nАжал жетсе кантейин,\nКайра тартып кетпеймин,\nТүп-Бээжинде окко учам.\nОкко учар себебим -\nКөйнөгүм чечип жууган жер,\nКиндигимди бууган жер,\nАлмаң эмес, а түгүл,\nАлтымыш атам тууган жер.\nКокустан өлүп мен кетсем,\nТоодогу жылкым тогуз миң,\nЖылкымды Манас, жыйып кой,\nАлган жарым Арууке,\nАжал жетип мен өлсөм,\nМажикке ике кыйып кой.\nАдырда жылкым ала баш,\nАргымак буудан аралаш,\nСай тулпар күлүк баары ток,\nОпосу жок жалганда\nАркамда эркек балам жок.\nАшкере тулпар мээси жок,\nМенин көзүм өткөн соң,\nАртымда калган бир туяк,\nЖыйып алар ээси жок,\nАрманы зор дүнүйө\nКөтөрбөскө чара жок."
  },
  {
    "id": "1626",
    "text": "Артымда калган бир туяк,\nЖыйып алар ээси жок,\nАрманы зор дүнүйө\nКөтөрбөскө чара жок.\n\fМаңдайым эмес, артымда\nБерзент деген кара жок,\nЖыйылган дүйнөм, алтын-таш,\nБээжинге кирип мен өлсөм,\nКайда калбайт курган баш!\nБээжинден кайтпай мен өлсөм,\nБелимден бекем бүктөп кет,\nБээжинге сөөгүм калтырбай,\nБери карай жүктөп кет!\nБелгилүү жерге келгенде\nКөрүмдү терең оюп кет,\nЖакшылап мени коюп кет!\nЖана Манас кабылан,\nАйтар сизге кеп калды,\nАман Талас көрсөңүз,\nАгынай кызы Арууке\nКалп болбосом, ичинде\nҮч ай болжол шек калды.\nЭркек эмес кыз болсо,\nКүдөрүң менден үзүп кой,\nЭркек болсо эгерде,\nТоюна токсон соё көр,\nАтын Күлчоро берен коё көр.\nЭркек болсо эр болот,\nӨзүмдөн өтө илгери,\nАйза салым шер болот.\nКызарып жанган чок болот,\nКыйкырып жоого тийгенде\nСандаган душман топтолот.\nКерээз айткан кебим бул,\nАйткан сөзүм түйүп ал,\nБарса-келбес Бээжиндин,\nКайгуулуна баратам,\nҮчүнчү айда күтүп ал!"
  },
  {
    "id": "1627",
    "text": "Айткан сөзүм түйүп ал,\nБарса-келбес Бээжиндин,\nКайгуулуна баратам,\nҮчүнчү айда күтүп ал!\nҮчүнчү айдан мен калсам,\nАдырдан аркар атып жеп кеткин,\nАдамзаттын арсланы\nАлмамбет өлдү, - деп кеткин.\nКүн болжолдон мен калсам,\nБээжинге барбай кайтып кет,\nБереним Алмам өлдү - деп,\nАрттагы он эки канга айтып кет!\n\fКерээз айткан себебим,\nБир жолу бар Бээжиндин,\nБарган кайра кайтпаган,\nБир жолу бар Бээжиндин,\nКезиккен кайра тартпаган,\nБир жолу бар Бээжиндин,\nКазып койгон ору бар,\nБир жолу бар Бээжиндин\nКурап койгон колу бар,\nКолуна тийсе кытайдын\nКайнатып койгон шору бар,\nКош, көк жалым, кан Манас!»\nМуну айтып турганда,\nМанас кан ыраазы болду кебине,\nКара жанды аябайт,\nАлмамбеттей шерине.\n«Алакем, кызыл айза желегим,\nКылчайбай келген журтунан\nКытайдан келген белегим.\nАлакем, ажалы жеткен өлбөйбү,\nМоюнга келген азапты\nЖигити чиркин көрбөйбү?\nИскендер баспас Бээжинге\nИмерип айза сунуп бер."
  },
  {
    "id": "1628",
    "text": "Моюнга келген азапты\nЖигити чиркин көрбөйбү?\nИскендер баспас Бээжинге\nИмерип айза сунуп бер.\nЭч ким барбас Бээжинге\nЖетип кызык салып бер,\nКытайдын малын чачып бер,\nТилимди алып, кырааным,\nКыргыздын жолун ачып бер.\nБээжинден чалгын чалууга,\nЧалып кабар алууга\nЖылкыдан тандап берейин,\nКарткүрөңдөй малымды ал,\nАздык кылса азыгың\nКөөкөргө куюп канымды ал.\nАт бекитер өрөөндү ал,\nАмыз кылбай Бээжинге\nЖаныңдагы төрөңдү ал.\nОн эки урук кыргыздан\nТегиз жыйып алайын,\nЧубатууга салайын,\nАйзалаш тандап, болжоп ал,\n\fКаканчындын Бээжиндин\nКабары катуу жер экен\nКашыңа тандап жолдош ал.\nОшондо чочуп кетти Алакең:\n«Артыгым айкөл, не дейсиң,\nОн эки кан журтуңду\nТегиз жыйып алганда\nНе муратка жетейин,\nЖаныма берчи тең жолдош -\nСыргак менен кетейин.\nСамоору алтын, чайы арзан\nСамаркандай калаа жок.\nСайышкан жоого киргенде,\nСалгылашып турарга\nСыргак өңдүү бала жок.\nКабылан Сыргак балага"
  },
  {
    "id": "1629",
    "text": "Сайышкан жоого киргенде,\nСалгылашып турарга\nСыргак өңдүү бала жок.\nКабылан Сыргак балага\nКыргыздын журту биригип,\nЖана менин кара башым садага!\nСыргакты берчи аламын,\nАнан чалгын чаламын!\nЭр Сыргак чыканактап калбаган,\nЧырым этип уйку албаган.\nАтка жеңил, тайга чак,\nУйкусу жок, жоого сак,\nАй-ааламды буй кылат.\nАйланайын, эр Сыргак\nСундурган айза тартпаган,\nСумсайып коодон качпаган,\nДушманга азар салбаган,\nТуш-туштан камап жоо чыкса\nСуурулуп кайра кайтпаган.\nБээжинге барбай кайрылбайм,\nБезилдетпе көп мени,\nБереним эр Сыргактан айрылбайм.\nСыргактын ааламга жетет чамасы,\nӨзүң менен аталаш\nАга-ининин баласы.\nКара калпак кыргагым,\nАман болсун, өлбөсүн,\nКачан болсо Сыргагым.\nУлак кан менен Жакып кан\nУшул экөө бир тууган.\n\f    Өлбөсөм Бээжин чаламын,\n    Улак кандын Сыргагын\n    Өзүңдөй көрүп турамын.\n    Кызыгы кыйын Бээжинге\n    Кыйкырып айза сунамын,\n    Кыйрашкан кытай душманга"
  },
  {
    "id": "1630",
    "text": "Кызыгы кыйын Бээжинге\n    Кыйкырып айза сунамын,\n    Кыйрашкан кытай душманга\n    Сыргакты медет кыламын.\n    Ажалым жетсе өлөйүн,\n    Арсландар барбас кытайдын\n    Быйыл күчүн көрөмүн».\n    Муну Алмаң айткан соң,\n    Муну айтты Манас кан:\n    «Кош, эмесе кабылан,\n    Шаймандын баары бүктөлүү,\n    Алтымыш асый кези эле,\n    Карткүрөңгө жүктөлүү».\n    Манас, Чубак эки шер\n    Оорукка экөө калган жер."
  },
  {
    "id": "1631",
    "text": "Алмамбет менен Сыргактын чалгыны"
  },
  {
    "id": "1632",
    "text": "Жылкыда күлүк ала баш,\n    Алмамбет, Сыргак аты уйкаш\n    Аттанып чалгын чалган жер.\n    Дубалуу сөзүн аянбай,\n    Туйгун Манас, эр Чубак\n    Эки колун көтөрүп,\n    Көздөн жашын имерип,\n    Кожурап бата берген жер.\n    Алмамбет, Сыргак эки шер\n    Кидирбей атка минген соң,\n    Кайрылбай жолго кирген соң,\n    Карап туруп кан Манас\n    Каңырыгы бек түтөп,\n    Алмамбет, Сыргак эки шер\n    Түп-Бээжинди бет алып,\n    Кытайдын жерин чалган жер,\n    Кан Манас, Чубак биригип,\n    Тал-Чокуда калган жер.\n    Азизкандын Алмамбет\n    Жанында Сыргак кара көк,\n\fӨзү көргөн жол менен,\nӨзөндүү булак суу менен,\nАшуусу бийик тоо менен,\nАскар жаткан зоо менен,\nИрмеп алар чөбү жок,\nЧык этерге суусу жок,\nҮстүнөн ысык кетпеген,\nТөбөсүнөн айланып,\nКанаттуу учуп өтпөгөн\nКыйыр-кыйыр жер менен\nКылчайбай, турбай жол жүрдү,\nАт аябай мол жүрдү.\nКөп ойлонуп нез болду,\nЖаңырыктын Жар-Кыя\nАжыдаар жүрбөс чубама,"
  },
  {
    "id": "1633",
    "text": "Ат аябай мол жүрдү.\nКөп ойлонуп нез болду,\nЖаңырыктын Жар-Кыя\nАжыдаар жүрбөс чубама,\nТешик-Таштын оюна,\nАгарган талаа боюна\nЖакын кирип барганда\nАртындагы эр Сыргак\nАйланасын караса,\nМергени турат бир жерде\nМээлеп тиктеп аткалы,\nАжыдаар турат бир жерде\nАрбап, соруп тарткалы.\nБир жагын Сыргак караса\nИлбирси турат илгели,\nЖолборсу турат комдонуп,\nКачырып шериң киргели.\nМунун баарын көргөндө\nБала Сыргак муну ойлойт:\n«Чолпондой болгон кайран көз\nОйдургалы келген го?!\nАжыдаар, жыланга\nАлдап чалгын чалдырып,\nКөөнү келсе Алмамбет\nСордургалы келген го?!\nКачан болсо өлгөмүн,\nАлмаңды ээрчип келгемин.\nАжыдаар оп тартса,\nАянбастан соёюн,\nЖолборсу келип кол салса,\nӨлүм кылып коёюн.\n\fБекитип койгон чептерин\nМен талкалап өтөйүн,\nАстымдагы Алмамбет\nАртынан кууп жетейин,\nКанын чачып бу жерден\nКайра тартып кетейин!»\nЖабдыгын алып шайланып,\nЖалаңдаган эр Сыргак,\nЖанына болот байланып,\nЭнтеңдетип шаштырып,"
  },
  {
    "id": "1634",
    "text": "Жабдыгын алып шайланып,\nЖалаңдаган эр Сыргак,\nЖанына болот байланып,\nЭнтеңдетип шаштырып,\nАлдындагы Сарала\nСогончоктой бастырып,\nСыргактын түрүн көргөндө\nСырттан тууган Алмамбет:\n«Кокустан көрсө кароолчу\nКытай капыр эми көрөт - деп,\nМинтип жүрсө Сыргагым\nТүбүмө түгөл жетет - деп,\nАңдып жаткан кытайга\nШек билдирип кетет» - деп,\nМуну ойлоп Алмамбет\nСарала оозун бурду эле,\nКүпсөр менен бир дары\nКүркүрөп Алмаң суурду эле,\nАлакан толгон дарыны\nТаңдайына урду эле.\nЭэрдин башын каккылап,\nКамчы менен кайталап,\nҮзөңгүнү чапкылап,\nКалмактай сүйлөп калдырап,\nКытайча сүйлөп балдырап,\nАмал окуп кытайдын\nАйласын билген Алмамбет\nЗыйкыр окуп турду эми.\nАлмамбет зыйкыр окуса,\nАжыдаар качты ышкырып,\nМергени качты үшкүрүп,\nЖолборсу качты тоо менен,\nИлбирси качты зоо менен.\nКаманы качты токойго,\nБыт-чыт болуп зыйкырлар\nЖитип-житип жоголду.\n\fБул амалды көргөндө\nСарала оозун бурду ошол."
  },
  {
    "id": "1635",
    "text": "Быт-чыт болуп зыйкырлар\nЖитип-житип жоголду.\n\fБул амалды көргөндө\nСарала оозун бурду ошол.\n«Алаке, чының айткын» - деп,\nСыргак камап турду ошол.\n«Уктаса көргүс түш кылдың,\nАжыдаар бизди сороордо\nАдамдан башка иш кылдың, Алмам!\nЫрас-чының айтып бер,\nАнык сырың айтпасаң\nСенин тилиң албаймын,\nӨлсөм Бээжин барбаймын!»\n«Береним Сыргак, угуп тур,\nЧолок этек көйнөгүн\nКийип турган кезимде,\nАлакандан чыгарбай,\nКырк кандын эли кытайды\nБилип турган кезимде,\nКыргыз болор ойдо жок,\nКалың манжуу, кытайдын\nКалың согуп, чеп жасап,\nТамы болуп турганда,\nКаканчындын Бээжинде\nТөбөмө асыл таш сайып,\nКаны болуп турганда\nАрсландай белим ийилген:\n«Бээжинди чаап кетет - деп,\nТүбүмө бурут жетет» - деп,\nДаңзасына кытайдын\nМанас көк жал чийилген.\nМуну көрүп алганда,\nТаш сайынган кытайлар\nТамак ичпей коркушуп,\nЧуркурашып күйүнгөн.\nКыргыз болор ойдо жок,\nЖин-берини чалдырдым,\nЖин-беринин шаарынан"
  },
  {
    "id": "1636",
    "text": "Чуркурашып күйүнгөн.\nКыргыз болор ойдо жок,\nЖин-берини чалдырдым,\nЖин-беринин шаарынан\nАлтымыш аяр, зыйкырчы\nАтайы буйруп алдырдым.\nАйлыгына буттап алтын-зер берип,\nМинтсем Бээжин келбейт - деп,\nБээжинди Манас көрбөйт - деп,\nАжыдаар, жолборс канча аң,\n\fЗыйкыр менен мен Алмаң\nЖол кайтартып койдурдум.\nАлдап туруп аярдын\nАмалын бүткүл үйрөнүп,\nБаарынын башын алдырдым.\nБекитип койгон зыйкырды\nЧечип ийдим, көрдүңбү?\nЭми сырым айтайын,\nАлтындан ордо там кандай,\nТакты минген жан кандай?!\nКудай өзү мендесин\nЖаратат экен ар кандай!\nЭсенкан кызы Бурулча:\n«Алакем качан келет?» - деп,\nБоздоп жүрсө ал кандай?!\nБоздогон жарга жете албай,\nМелтиреген куу чөлдө\nБозоруп жүргөн мен кандай?!\nЭсенкандын Бурулча\nБыйыл дүрүйө көйнөк чойгондур,\nКөөнү келсе түңүлүп,\nМени келбейт экен - деп,\nКүдөрүн үзүп койгондур!\nЭсенкан кызы Бурулча\nУрдун кызы ал эле,\nУрдун уулу мен элем.\nБирибизди бирибиз"
  },
  {
    "id": "1637",
    "text": "Эсенкан кызы Бурулча\nУрдун кызы ал эле,\nУрдун уулу мен элем.\nБирибизди бирибиз\nКөрүшмөккө зар элек,\nМен Бээжинден кетерде\nКелемин деп ишенткен\nКөп убада бар эле,\nКамоодо калган ал кандай?\nКайрылып кайта жете албай,\nКачып келген мен кандай?\nОшо күндөн ушу күн\nКоргол менен күн санап,\nКүйүп жүргөн жан кандай?\nКурусун курган ашыктык,\nАстыбызда жайнаган\nКалың кытай канча сан?\nБурулча эске түшкөндө\nТутамча келбейт чымын жан.\n\fМен Бээжинден чыгарда\nДалай кытай урушуп,\nКыйрап калган эмеспи,\nЭсенкандын Бурулча\nЧылбырыма чырмалып:\n«Эсен болуп, тез кел!» - деп,\nСараланы жибербей,\nЭки колдоп тизгиндеп,\nЫйлап калган эмеспи.\nКелгендерден кеп угам,\nАлты кан элин чогултуп:\n«Бурулчаны бергин» - деп,\nАлөөкөнин Коңурбай\nЭсенканга ушул жыл\nЖуучу түштү, - деп угам.\nЭтеги тилик көйнөгүн\nКийбей койду, - деп угам.\nБолбой койду, - деп угам.\nАрага түшкөн алты кан\nАлөөкөнүн Коңурбай,\nКытайдын каны Эсенкан"
  },
  {
    "id": "1638",
    "text": "Болбой койду, - деп угам.\nАрага түшкөн алты кан\nАлөөкөнүн Коңурбай,\nКытайдын каны Эсенкан\nБурулчанын дартынан,\nЖурт болушуп келишпей,\nЖоо болушту», - деп угам.\nКара кезек, ак калпак\nКаарданды эр Сыргак.\nБурулча жайын укканда\nТоктоно албай ойдолоп,\nОён көк жал, шер Сыргак:\n«Алаке, ушул кебиң чын болсо,\nИчимден кием тонуң бер,\nАныктап азыр жообуң бер.\nКөк чебичим минейин,\nКаканчындын Бээжинде\nКакайлатып кытайды\nБээжинден айдап сүрөйүн.\nТопон суу жетпес Бээжинге\nТозокту чындап салайын,\nЭсенкан кызы Бурулча\nКытайдан тартып алайын.\nАч билектен имерип,\nУчкаштырып артыма\n\fАт сооруна салайын!»\nУшу сөздү укканда\nАзизкандын Алмамбет\nБезге сайган кишидей\nЫргып кетти кара көк.\n«Түгөнгөн Сыргак, не дейсиң,\nДүмүрөйгөн чоң зоңкок\nТүз деп, ашар бел эмес,\nТүрү суук кытайга\nТүз эле кирер эл эмес.\nБел байлаган бели бар,\nБекип жаткан жери бар.\nТүлкүсү жатат белинде,\nӨрдөгү жатат көлүндө,"
  },
  {
    "id": "1639",
    "text": "Бел байлаган бели бар,\nБекип жаткан жери бар.\nТүлкүсү жатат белинде,\nӨрдөгү жатат көлүндө,\nКулжасы жатат каңкайып,\nКоймого койгон жеринде.\nАнын ары жагында,\nКырк кечили жанында\nТаштан койгон тагы бар,\nАлышса адамдын алы жетпеген,\nЧоң Малгун деген дагы бар.\nТүп-Бээжинде санатсыз\nСапырылган журту бар,\nАлты айчылык Бээжинге\nАлты күндүк кабарды\nЖетип жеке берүүчү\nКыпкызыл калтар түлкү бар.\nОн күндүк жерден жыт билген,\nАлты күндүк узак жол\nАлыстан анык көз көргөн,\nТүлкүсүн кармап биз алсак,\nКытайдын малын чачабыз,\nТүлкүсү бизден кутулса,\nДүмөктүү болуп кайтабыз.\nАрнап алган желегим,\nАчууланбай тим жүргүн,\nАйланайын белегим!\nТетиги, дүмүрөйүп көрүнгөн,\nТүз болгон тоонун урчугу,\nБетеге чыккан чоң талаа\nЧай алчу тоонун тумшугу.\nБилген жанга ал тумшук\n\fКан-Жайлактын бели ошол,\nКароолго койчу түлкүнүн\nКачып кетер жери ошол.\nОшол жерге барганда\nБуурсун тийген чийин жок,\nСуур казган ийин жок."
  },
  {
    "id": "1640",
    "text": "Качып кетер жери ошол.\nОшол жерге барганда\nБуурсун тийген чийин жок,\nСуур казган ийин жок.\nОшол жерге барганда\nКезигип калсаң түлкүгө,\nТегерегиң караба,\nТегеле жаның аяба,\nӨөдө-ылдый караба,\nӨлөмүн, - деп санаба.\nАстыңдагы Көкчебич\nБуудандын жайын айтайын,\nКара байыр, казанат,\nКалбыр өпкө, жез билек,\nЧалгынга минсең чарчабайт,\nОорукка минсең оорубайт,\nКатыра түлүк жол жүрсөң\nШейшеби токтоп тутулбайт,\nЖүгүргөндө жаныбар\nКанаттуу качып кутулбайт.\nБөлөк жакка кайрылба,\nАйткан жерден айрылба,\nОрдунда болсо түлкүнү\nАстыма салып кубалап,\nАйкырып анда бакырам:\n«Сыргак, кел!» - деп, чакырам.\nЧыканактап дем албай,\nЧырым этип, уйку сен албай,\nКармап алсак түлкүнү\nКалың кытай элинин\nКазына, малын чачабыз».\nМуну айтып Алмамбет,\nКолунан кармап Сыргактын,\nКайта-кайта бек уучтап:\n«Ушу жерден жылба», - деп,\nУлам-улам табыштап,\nБура тартып дыр койду,\nСарала менен чу койду.\nБөксөгө мөндүр жаадырып,"
  },
  {
    "id": "1641",
    "text": "Улам-улам табыштап,\nБура тартып дыр койду,\nСарала менен чу койду.\nБөксөгө мөндүр жаадырып,\nКүндү түнгө айлантып,\n\fСасык туман түшүрүп,\nЖайдын күнүн кыш кылып,\nКароолдогу калмакты\nКар-бороонго туш кылып,\nТүлкү жаткан өзөнгө\nТүнөртүп мөндүр жаадырып,\nКароолчусун камады.\nКорголотуп чыгарбай,\nТүлкү жатты ийинде\nЖаандан коркуп тура албай.\nЖайлаган жай зыйкырды\nОкуп келген Алмамбет,\nСандаган сан кытайды\nКырып келген Алмамбет.\nКытайдын сырын калтырбай,\nБилип келген Алмамбет,\nКытайдын жолу - кыйын жол,\nКөрүп келген Алмамбет.\nАлтын айдар, чок белбоо\nАзизкандын жалгызы,\nБелгилүү берен султаның\nСырбараңды колго алып,\nБастырып чыкты кайкыга,\nКараган шак элине,\nКачан болсо түлкүнүн\nКароолго чыгар жерине.\nТүлкүнү карап элеңдеп,\nАрта салып бир ташка\nБараңды турду белендеп.\nОшол чакта куу түлкү\nБашын жерге салды эми:\n«Мезгилсиз кандай жаады? - деп,\nКандай күндө болду? - деп,\nКүндүзү бүркөк, түнү ачык,"
  },
  {
    "id": "1642",
    "text": "«Мезгилсиз кандай жаады? - деп,\nКандай күндө болду? - деп,\nКүндүзү бүркөк, түнү ачык,\nАлмамбет жайы көрүнөт,\nКароолго барып, мен карап,\nКайра тартып келейин,\nКашат бойлоп желейин,\nКароолдогу кырк кечил\nБарып кабар берейин.\nБээжиндеги Карыкан\nБелгилеген сөзү эле,\n\fБерен көк жал Алмамбет\nБээжинге сапар кылмакка\nБыйыл келер кези эле».\nМуну ойлоп куу түлкү\nЖаны калбай түйүлүп,\nЗымырылып жүгүрүп,\nКароолго келди жулунуп,\nТумшугун өөдө көтөрүп,\nЖыттап турду айланта.\nТөгөрөктүн төрт бурчун\nКалтырбастан төтөлөп,\nБодур кыраң, боз талаа\nДагы чыгып калыптыр.\nСараласын самсытып,\nЖелген экен Алмамбет,\nЖер жайнаган кол алып,\nКелген экен Алмамбет.\nЖайылган кыраң, тик тумшук\nҮч тулпардын изи бар,\nНе де болсо чалгынга\nЧалып кабар аларга\nКелип калган киши бар,\nБыйылкы жыл чоң катар\nКаканчындын Бээжинге\nДүмөк салар кези бар».\nМуну ойлоп түлкүңүз\nСекирип таштан дыр койду,\nАңдып турган Алмамбет"
  },
  {
    "id": "1643",
    "text": "Дүмөк салар кези бар».\nМуну ойлоп түлкүңүз\nСекирип таштан дыр койду,\nАңдып турган Алмамбет\nОкчо кармап бараңды,\nКачып калган түлкүнү\nКапталдата бир койду,\nМээлеген жерге тийбестен,\nБир жаккы колун сый койду.\nКара жандан түңүлүп,\nКанаттуудай түйүлүп,\nКачып барат түгөнгүр\nҮч буту менен жүгүрүп.\nАгала кыя капталдан\nАлмамбет келет бакырып,\nБакырыгы тоо жарып:\n«Эр Сыргак!» - деп чакырып.\nКолундагы Карткүрөң\n\fКабак жакка ыргытып:\n«Чү!» - деп калды учкандай.\nЭликтей кылып түйүлтүп,\nАстындагы Көкчебич\nОңду-солду камчылап,\nОң-тетири теминип,\nКарыдагы сырнайза\nКармай салып оң колго\nТүлкүнү көрүп сүйүнүп,\nТиктеген көзүн ирмебей,\nЖаңылбастан баратат!\nКаптал жолго таянып,\nКараандаша кеткени,\nТүлкүдөн чыккан чаңдакка\nАралаша кетти эми.\nБелестеги кайкаңда,\nБетегелүү тайпаңда,\nБезилдетип тулпарын\nТүлкүгө жаңы жетерде,\nКанаты бар Көкчебич\nЖандай салып өтөөрдө:\n«Кудай, кууну бергин!» - деп,"
  },
  {
    "id": "1644",
    "text": "Түлкүгө жаңы жетерде,\nКанаты бар Көкчебич\nЖандай салып өтөөрдө:\n«Кудай, кууну бергин!» - деп,\nСырнайзаны көтөрдү.\nТүлкү демеп дыр койду,\nКараган, бадал, калың чер,\nКачып түлкү кирерде,\nКабылан берен Сыргагың\nКапталдата бир койду.\nКаптал жүнү бурады,\nБели үзүлүп быркырап,\nСүйүнгөндүн белгиси\nБерен тууган Алмамбет\nАртынан келди кубанып.\n«Айланайын, Сыргак!» - деп,\nКөзүнүн жашы он талаа,\nТүлкүнү сойдук талаага\nАйланайын, Сыргагым,\nМалым түгүл, казына,\nСендей кыраан балага\nКара башым садага!» -\nАттан түшүп түйүлүп,\nАзизкандын Алмамбет\n\fТүлкүгө келди жүгүрүп,\nКара болот Наркескен,\nКындан алып сууруп,\nАлты бөлүп таштады,\nТүлкүнү канга жууруп.\nКараган шак, калың таш,\nОшол таштын ичинен\nЖаткан төөдөй шири кап,\nАзизкандын Алмамбет\nЭр Сыргактын алдына\nАлып келди көтөрүп,\nИчин жарып караса,\nКоңурбайдай калчанын\nКамдап койгон тону экен,\nКароолго келгенде\nКие турган тону экен.\nКоросонго кой айтып,"
  },
  {
    "id": "1645",
    "text": "Камдап койгон тону экен,\nКароолго келгенде\nКие турган тону экен.\nКоросонго кой айтып,\nБаабединге бата айтып,\nАй туяктан ат айтып,\nАлмамбет турду сүйүнүп,\nЖаткан төөдөй шири кап\nЖара чаап жиберип,\nКоңурбайдын кеп тонун\nАлмамбет алып кийинди.\nТонду кийип алган соң,\nАлмамбет турду шаңданып,\nКөрүп турду эр Сыргак\nАлмамбетке таң калып.\nКөз-көз алтын балкылдайт,\nКөөкөрдөй болгон шуру таш\nТөбөсүндө жаркылдайт.\nСырт жагынан караса\nКебез белбоо, кең өтүк,\nКебетесин карасаң -\nКечилдин каны Коңурбай,\nАлакең өзү болуп калды эми.\nКолундагы чылымы\nАлтын айлуу, сыр канжа\nАлдынан чыгып караса -\nАлачыктай зор калча.\nОшондо, береки кең Таластан келерде,\nӨөдө-төмөн чыркырап,\n\fТуйлап берген эмеспи,\nБелек кылып бир куржун\nБерен жеңең Каныкей\nЫйлап берген эмеспи:\n«Ой, аяш, Бээжинге барсаң чала бар,\nБереним жеңем берди, - деп,\nБелек кылып ала бар.\nКаканчындын Бээжинге\nБарсаң кытай чөп деген,"
  },
  {
    "id": "1646",
    "text": "Береним жеңем берди, - деп,\nБелек кылып ала бар.\nКаканчындын Бээжинге\nБарсаң кытай чөп деген,\nБалакети көп деген»...\n«Бээжинге бейпай салганда\nБелекке алып барсын» - деп,\nИштүүлүктөн Каныкей\nНашап салган эмеспи.\nКоңурбайдын Алгара\nКулагына кулагын,\nТуягына туягын,\nТак ошондой кылдырып,\nЖасап салган эмеспи.\nИчки жагын жабуунун\nБула менен байлаткан,\nТүк келүүчү сырт жагын\nКара кыл менен карматкан.\nКуржунга салып кабыштап,\nАманат берген табыштап,\nКурган катын Каныкей:\n«Бээжинге барсаң ала бар,\nОорсунбай аяшым,\nКанжыгаңа чала бар,\nУшул турган кеп тонду\nБелекке бердим ала бар».\nБерен катын Каныкей\nБелекке берген кеп тонду,\nБерен Алмаң кабылан\nАстындагы Сарала\nЭэрин алып жайдактап,\nБерендигин билгизди,\nКаныкей берген кеп тонду\nСаралага кийгизди.\nЖана кеп тонду кийип алганда\nКептүү күлүк Сарала,\nСараласы жоголду,\n\fКоңурбайдын Алгара\nАлгара болуп оңолду.\nКөкүлдү көккө ыргытат,"
  },
  {
    "id": "1647",
    "text": "Сараласы жоголду,\n\fКоңурбайдын Алгара\nАлгара болуп оңолду.\nКөкүлдү көккө ыргытат,\nТуякты жерге мылгытат,\nОоздугун каккылайт,\nТал жибектей куйрукту\nЧаткаякка чапкылайт,\nАстыга минсе Сарала\nАлгарача булкунат,\nКээ бир жерде Сарала\nАтырылып жулкунат.\nАлмамбет, короздой мойну койкоюп,\nКылычы жанда кыңгырап,\nКыя тартып жөнөсө\nКызыл чоктуу кытайдын\nКыйыны болуп зыңгырап,\nТуура сага өлүм жок\nТаш сайынган кытайдын\nТазасы болуп кубулуп,\nЭэр белдей белестен\nЧаңдап чыкты көрдүңбү?\nЭэк алдында куу кулжа\nКоңурбай болуп кубулуп,\nАлакең, алдап чыкты көрдүңбү.\n«Ажыдаар жатат белинде,\nКуу түлкүң жатат көрдүңбү?\nКароолго койгон жеримде,\nМенин балбаным жатат чебимде,\nӨрдөгүм жатат көлүмдө,\nАтаңдын көрү, Ак кулжа,\nКара сууда кеме жок,\nКайран башым барында\nКаш кайтарар эме жок,\nТуура сууда бөлүм жок,\nТуйгун башым барында\nТура бергин, куу кулжа,\nКарап көрчү, куу кулжа,\nКароолго турган арсланым,"
  },
  {
    "id": "1648",
    "text": "Туйгун башым барында\nТура бергин, куу кулжа,\nКарап көрчү, куу кулжа,\nКароолго турган арсланым,\nКанча жылы болгончо,\nКароолчу болуп өзүмө\nЖол кайтарып калганың,\nАркарга сени кошпогон\n\fӨзүмдө болот арманым.\nКарыкандын алдынан\nАлты аркар тандап аламын,\nМына минтип өзүңдөн\nЖана тукум аламын», -\nМына муну укканда,\nТаштап чуркап, дыр коюп,\nАлакеңдин алдына:\n«Коңурбайым экен», - деп,\nЖетип келди чу коюп.\nТуура тартып турганда,\nКулжага Алакең амал кылганы,\nКара калпак кыргагы,\nКабарыңда бар бекен,\nКан Манастын Сыргагы\nКолундагы чорт келте\nОкчун кармап бир койду,\nКулжаны минтип кулатты,\nБала Сыргак көйкашка\nАткан жерде сулатты.\nКуу кулжа атып сойду эми,\nЭтине экөө тойду эми.\nАяныч жок жол жүрүп,\nАт аябай мол жүрүп,\nТомуктай жерде тоосу жок,\nТокум батар коосу жок,\nИт өтпөгөн чөл менен,\nИйри-буйру жол менен\nАттын оозун бурду эле,\nАзганакай Алакең\nКапа болуп турду эле,\nЖанындагы Сыргакка"
  },
  {
    "id": "1649",
    "text": "Аттын оозун бурду эле,\nАзганакай Алакең\nКапа болуп турду эле,\nЖанындагы Сыргакка\nБу сөздү айтып турду эле:\n«Маңдай жаккы кашатта\nЖалгыз аттын жолу бар,\nӨрдөгү көлдөн кетиптир,\nЭки күн мурун келбеген\nАлмамбеттин шору бар.\nАлты күндүк алдында\nЧоң Малгун деген зору бар.\nАлачыктай чочмору\nАлышарга колу бар.\n\fАлдында турган кырк кечил\nКароолдогу чоңу бар,\nЧоң Малгундун алдында\nКытайча бичик каты бар,\nКапыр Малгун минерге.\nБоз качырга мингизсе,\nАйбандан күлүк чоң эшек -\nЧуркашына мал жетпейт,\nҮстүндөгү Малгунга\nАлышкан менен ал жетпейт.\nМалгундун жайын сурасаң\nАдамдан башка сөзү бар,\nМаңдайынан карасаң\nКөнөктөй жалгыз көзү бар.\nЧет-Бээжиндин тамы ошол,\nЧенебеген чоң Малгун\nЖалгыз көздүү каны ошол.\nКандай заман, кандай түн,\nКабылан Сыргак, кырааным,\nЭкөөбүздө бу жолдо\nБолор экен кандай күн?\nЧочуп турган кообум\nОшол капыр Чоң Малгун\nАлышканды түк койбойт,\nБир чочконун этине"
  },
  {
    "id": "1650",
    "text": "Чочуп турган кообум\nОшол капыр Чоң Малгун\nАлышканды түк койбойт,\nБир чочконун этине\nБир жегенде түк тойбойт.\nБейлеп сөздү байкачы,\nАлакеңдин кеби ошол,\nКаканчындын Бээжинди\nЖалгыз көздүү Чоң Малгун\nКайтарып турган жери ошол.\nТетиги, бозала мойнок, кыраң таш\nКазаны жатат кайналуу,\nТетиги капталда чынар теректе\nКачыры жатат байлануу.\nАлмамбет ураан чакырсам,\nКачырына жете көр,\nЖетчү болсоң Сыргагым,\nКачырдын башын кесе көр.\nУгуп ал жакшы сөзүмдү:\n«Алакең кандай болду?» - деп,\nСала көргүн көзүңдү.\n\fКачып кетсең кытайдан\nБалалыгың билермин,\nАйтылмыш кеп чын болсо,\nТаңда магшар күнүндө\nСени, кара эшек кылып минермин.\nСага айтпай, кимге айтам,\nАйзага таккан желегим,\nАзгынакай кыргыздан,\nАтайы сурап Манастан\nАлып келген белегим.\nАянып Сыргак, калбагын,\nЧоң Малгун менен салышам,\nЧочуп чыга бербегин,\nЧоңдугун көрүп жалтанып,\nКол салалбай жүрбөгүн,\nЧочубастан, Сыргагым,\nЖебеден мурун жете көр»."
  },
  {
    "id": "1651",
    "text": "Чоңдугун көрүп жалтанып,\nКол салалбай жүрбөгүн,\nЧочубастан, Сыргагым,\nЖебеден мурун жете көр».\nМуну угуп алган соң,\nКара жандын ынагы,\nКабылан бала Сыргагы\nАйбалта алып камынып,\nКайратына жалынып,\nБастыра түштү элеңдеп,\nБала жолборс Сыргагың\nАйбалтасын белендеп,\nАч бөрүдөй жаланып,\nАйрыбай көзүн Малгундан\nТикирее каранып,\nКөзү кызыл өрт болду,\nАйкырган үнү Алмаңдын\nБузуп кетер өңдөнүп,\nКачырды көздөп түйүлүп,\nЭки көзү төрт болду.\nАтышка кирсе акжолтой,\nАлышканда сан колдой,\nАлтын айдар, чок белбоо\nАзизкандын жалгызы\nБарааны тоодой көрүнөт,\nБара түшүп бөлүнөт,\nБайкап турса турпатын\nКебез белбоо, кең өтүк\nКечилдин каны Коңурбай,\n\fЧоң Калчадай көрүнөт.\nКүдөрү чылбыр булкунтуп,\nКүлүгү менен жулкунтуп,\nЧоң өтүгү чойкоюп,\nКоюла түшүп зыңгырап,\nКороздой мойну койкоюп,\nКылычы белде кыңгырап,\nКытайдын каны болгондой,\nБастырып калат зыңгырап,\nКечилге жакын калганда\nКебетеси Алмаңдын"
  },
  {
    "id": "1652",
    "text": "Кытайдын каны болгондой,\nБастырып калат зыңгырап,\nКечилге жакын калганда\nКебетеси Алмаңдын\nКоңурбайдай көрүнөт.\nОчогу оттой чоң канжа\nБелинен жулуп алды эле,\nДүңгүрчөктө тамеки\nБеш чеңгелдеп салды эле,\nБерениңдин канжасы\nБеш эли толбой калды эле,\nКытай оттук, боор таш\nКырып ийип, чок койду.\nКоңурбайдын сыр канжа\nТартканында коркурайт,\nКоё берсе түтүнү\nЖеңдей болуп буралып,\nТөбөсүндө буркурайт.\nМуну көрүп алган соң\nКоңурбай калча экен, - деп,\nКароолдогу кырк кечил\nКарап турду чуркурап,\nЖакын кирип барганда\nСыр найзаны колго алды,\nКоңурбайдай калчанын\nӨзү болуп зыңгырап,\nКөөкөрдөй болгон шуру таш\nТөбөсүндө жаркылдап,\nОозунан жалын төгүлөт.\nКарап турган кечилдин\nКөрүп көөнү бөлүнөт.\nКылым кытай элине\nКоңурбай деген кан чыккан,\nДобушунан жан чыккан,\nКаарданып бакырды,\n\fКырк кечилди чакырды:\n«Билимсиздик жайыңдан,\nКырк кечил сенин айыңдан,\nАт боройду сыдырдым,\nАлыстагы буруттун"
  },
  {
    "id": "1653",
    "text": "«Билимсиздик жайыңдан,\nКырк кечил сенин айыңдан,\nАт боройду сыдырдым,\nАлыстагы буруттун\nЧалып жолун кыдырдым.\nКарап келдим кырк кечил,\nКара сууда кеме жок,\nСилерге каш кайтарар эме жок.\nБекемдеп жатып салдырган\nБээжинден башка калаа жок,\nБерен башым турганда\nКырк кечил сага балаа жок!\nБээжинден зор калаа жок,\nТуура өлүм келбесе\nКырк кечил сага амал жок,\nОйлогула, кырк кечил,\nБекип жаткан белим бар,\nБел байлаган жерим бар.\nАбайлачы, кырк кечил,\nТүлкүм жатат белинде,\nКуу кулжа жатат көрдүңбү?\nКароолдогу жеринде!\nӨрдөгүм жатат көлүндө\nБек бекинип чеп кылып,\nБери келгин, кырк кечил,\nМен силерге кеп кылам,\nКайран башым өлбөсө,\nАр кимиңди ар жерге\nТактан түшпөс бек кылам.\nАрылбаган арманың\nЧек араны сен тозуп,\nКатын албай калганың.\nБээжинге кабар салбасам,\nБээжиндеги Карыкан\nКырк кыз сурап албасам,\nЫламаны жыйбасам,\nСилерге ике кыйбасам.\nАйтканыма көнбөсө,\nСураганым бербесе,"
  },
  {
    "id": "1654",
    "text": "Ыламаны жыйбасам,\nСилерге ике кыйбасам.\nАйтканыма көнбөсө,\nСураганым бербесе,\nАжалым жетсе өлбөсөм,\nКырк кечил, сенин дартыңдан\n\fАлты кан элин бөлбөсөм!\nТеңдик менен бербесе,\nЗордук менен талкалап,\nКыздарын тартып албасам,\nКырк кечил, сенин айыңдан\nЧындап кызык салбасам».\nМуну укканда кырк кечил\nАйбалтасын ыргытып,\nБаары басты буркурап,\nТизеси жерге бүгүлүп,\nКытайча чокунуп, жүгүнүп,\nАлмамбеттин алдына\nТаазым кылды чуркурап.\nКырк кечил каны Чоң Малгун\nБаспай турду сандалып,\nАлмамбетке таң калып,\nКүрсө-күрсө жөтөлүп,\nЖолум үйдөй чоң Балтай\nЖонго салып көтөрүп,\nЧоң Малгун деген чоң чыккан,\nДобушунан жан чыккан,\nЖаткан жерин бекемдеп,\nКөк темирден тор кылган,\nДөө, беринин шаарынан\nАлып келип окутуп,\nАдам тилин билгизип,\nТүп кароолго дайындап,\nКароолчуга зор кылган.\nОк өтпөгөн темир тон\nКийип турду Чоң Малгун.\n«Күндүзү бүркөк, түнү ачык,\nКүндүн сыйкы бузулду.\nАла кардап шыбыргак"
  },
  {
    "id": "1655",
    "text": "Кийип турду Чоң Малгун.\n«Күндүзү бүркөк, түнү ачык,\nКүндүн сыйкы бузулду.\nАла кардап шыбыргак\nАлмамбеттин жайы окшойт.\nКырк кандын эли чогулуп,\nКызык оюн той кылып,\nКалкка кабар салды эле,\nКабар тийип Бээжинге\nКоңурбай кетип калды эле.\nАзык артып алганы -\nБир канчалык бил болгон,\nБээжинге Калча кеткени -\n\fТак он эки күн болгон».\nМуну айтып турганы\nАнык ырас сөз эмес,\nТүп-Бээжинден кайрылып,\nКоңурбай келер кез эмес.\nОңтойлонду Чоң Малгун,\nМалгунду Алмаң көргөн соң,\nКолуна болот курч алып,\nУрушка кирди ошондо\nКырк кечилге кол салып,\nАры-бери Алмамбет\nОйноп-ойноп алды эле\nОйногондо ону өлдү,\nЖана кирип калды эле\nКирген жерде жарымы өлдү.\nОк жыландай октолду,\nОктолгондо Алмамбет\nКырк кечил бүткүл жок болду.\n«Кыркын кырып койдум», - деп,\nКырааның кайдан токтолсун,\nСырнайза сунуп кычырап,\nКылычын сууруп көтөрүп,\nМалгунду көздөй бет алды.\nАмалкеч тууган Чоң Малгун\nШашып чуркап барбактап,"
  },
  {
    "id": "1656",
    "text": "Кылычын сууруп көтөрүп,\nМалгунду көздөй бет алды.\nАмалкеч тууган Чоң Малгун\nШашып чуркап барбактап,\nЖетмек болду жалгыз көз\nЧоң качырга дардактап,\nКачырына жеткизбей,\nКара болот кыргагы\nАлакең үнүн укканда,\nКачырып калды мелтиреп,\nКайран бала Сыргагы.\nКуу сокурду мингизбей,\nКачырына жетейин,\nТегерете карабай,\nЖетип калды эр Сыргак\nТеңиз жанын аябай.\nАстындагы Көкчебич\nКанаты бар тулпарың\nЖебеден мурун жетти эле,\nКолундагы Наркескен\nЖетип Сыргак берениң\n\fМоюнга чаап өттү эле.\nИт Малгундун боз качыр\nБашы үзүлдү быркырап,\nТоо ураган эмедей,\nКулап кетти дыркырап,\nКанатынан кайрылды,\nЖалгыз көздүү Чоң Малгун\nБоз качырдан айрылды.\nКаарданып Чоң Малгун\nБир айкырып алды эле,\nКыйкырыктан дүңгүрөп,\nТоо жаңырып калды эле.\nКаарданып жөтөлүп,\nЖолум үйдөй айбалта\nИйинине салып көтөрүп,\nЧоң Малгун дөө муну айтат:\n«Мойнун толгоп бурайын,\nБирин койбой кырайын.\nКезигип калса Алмамбет\nАны кармап алайын,"
  },
  {
    "id": "1657",
    "text": "«Мойнун толгоп бурайын,\nБирин койбой кырайын.\nКезигип калса Алмамбет\nАны кармап алайын,\nКачып кеткен качкындын\nБашын кесип алайын,\nБээжиндеги Карыкан\nКарыкандын алдына:\n«Алмамбет башы мына», - деп,\nТартуу кылып барайын!\nБерип салса Чет-Бээжин\nМен кандыгын алайын».\nМуну ойлойт Чоң Малгун,\nЧоңдугу тоонун теңиндей,\nМурду тоонун сеңирдей,\nКөзү көлдүн буткулдай,\nКөрүнгөндү жуткудай\nМурутунун бир талы\nАйбалтанын сабындай,\nОозунан чыккан дем\nКүйүп турган жалындай,\nНече-нече калың кол\nКармашкандан коркпогон,\nКүнү-түнү дем албай,\nСанатылуу алты ай\nСалышкандан коркпогон,\n\fАлмамбет кыраан көк жалың\nБир кишиден коркпогон,\nСокурду көздөп бет алып:\n«Алмамбет!» - деп бакырып,\nАйзаны көздөп сундурду.\nМелтиретип оңдонуп,\nКөзүнөн жалын шыркырап,\nТиштегенде Алмамбет\nКашка тиши быркырап,\nЖебеден мурун жетти эми:\n«Оң далынын бети, - деп,\nӨпкө, жүрөк чети», - деп,\nЖетип, муштап өткөндө\nТаш муштаган сыяктуу"
  },
  {
    "id": "1658",
    "text": "«Оң далынын бети, - деп,\nӨпкө, жүрөк чети», - деп,\nЖетип, муштап өткөндө\nТаш муштаган сыяктуу\nСырнайза кетти бычырап.\nОңбогон сокур оңбоду,\nСоктугуп аты тийгенде\nТизеден жерге орноду.\nЭсин жыйып алганча,\nКайран күлүк Сарала\nӨөдө тура калганча,\nКабагы карыш тутулду,\nКайраты зор Малгундан\nКандай киши кутулду?\nКылмак болду кызыкты,\nАлмамбеттин башына\nСалмак болду бузукту.\nАйкырыкты салганы,\nСараланын куйругу,\nАлмамбеттин этеги\nКуу сокурдун колуна\nКабат тийип калганы.\nАлмамбет кандай шер эле,\nСаралага кошоктоп,\nЭкөөнү бирдей сүйрөдү.\nЖолум үйдөй айбалта\nОңтойлонуп колуна\nАлмак болду Чоң Малгун,\nАлмамбет антип турганда,\nКөңүлгө батпай көп санаа,\nКайран Сыргак балбандын\nКөзүнүн жашы он талаа:\n\f«Бу сокурга туш кылдың,\nБашка түшкөн заманбы?\nКабылан тууган эр эле,\nАлмамды кудай аман кыл.\nАжалым жетсе өлөйүн,\nАлмамбеттей арсланга\nКурман болуп берейин».\nАлдындагы Көкчебич\nОңдоп-солдоп камчылап,"
  },
  {
    "id": "1659",
    "text": "Алмамбеттей арсланга\nКурман болуп берейин».\nАлдындагы Көкчебич\nОңдоп-солдоп камчылап,\nОлбуй-солбуй теминип,\nЖебеден мурун жетти эми,\nЖеткен жерден сокурду\nАлмамбеттин үстүнөн\nКөмө коюп өттү эми.\nМуну менен Алмамбет,\nЫргып минип атына\nБир оңолуп кетти эми.\nБура тартып эр Сыргак\nЫлаачындай качырып,\nКайра жетип келди эми,\nБолоттон соккон айбалта\nБекем кармап эр Сыргак,\nДөбөдөй болгон Малгунду\nТөбөсүнө эки кур\nСалып-салып өттү эми.\nЧапканга Малгун кенебейт,\nСыргактын чапкан зардабын\nБучкагына теңебейт.\nБура тартып өткөнчө,\nАт оюнчу, жөө күлүк,\nКазыналык чоң балбан\nКөздү ачып-жумганча,\nБала Сыргак баатырдын\nБашын жара чабаарда,\nЭр Сыргакты чаптырбай,\nКөкжал кайран Алмамбет\nКуюндан мурун жетти эми,\nЖеткен жерде Малгунду\nКөөдөнгө муштап өттү эми,\nТуткундагы жаш Сыргак\nБошоп калып кетти эми.\nМалгун менен Алмамбет\n\fЧапкылашып калышты,\nКалкандын бети кагышты.\nСооттору жыртылып,"
  },
  {
    "id": "1660",
    "text": "Малгун менен Алмамбет\n\fЧапкылашып калышты,\nКалкандын бети кагышты.\nСооттору жыртылып,\nКачпай туруп эки эр\nЧындап жатып салышты.\nКөкчебич менен түйүлүп,\nЖандап жүрөт эр Сыргак:\n«Жаралбасам нетет», - деп,\nЖаратканга жалынып,\nЫйлап жүрөт эр Сыргак.\n«Мен, Алмамбет артыкча\nАдамзаттан шер болдум.\nБир Малгунга тең кылбай,\nМунча неге кем болдум.\nНе да болсо көрөйүн.\nКаршылашып турганда,\nКапыр Малгун сокурду\nЖалгыз көздөн жаңылбай,\nАйза менен аныктап,\nКөзгө муштап өтөйүн», -\nДеп, ушинтип, эр Сыргак\nТурумтайдай жетти эле,\n«Малгундун жалгыз көзү», - деп,\nЧечекейге эр Сыргак\nМуштап эми өттү эле.\nМуштаганда чечекей\nЖалгыз көзгө сайдырып,\nЧечекейден айрылды.\nАмалы кетип Чоң Малгун\nТоого качты шок-шоктоп,\nАлмамбет, Сыргак эки шер\nТоого койбойт токмоктоп,\nБээжинде Малгундай башка эл болбойт,\nСайган менен айза өтпөйт,\nШилтесе кылыч түк кеспейт,\nЧындап качып чуркаса\nЭки күлүк ат жетпейт,"
  },
  {
    "id": "1661",
    "text": "Сайган менен айза өтпөйт,\nШилтесе кылыч түк кеспейт,\nЧындап качып чуркаса\nЭки күлүк ат жетпейт,\nСабаса Балтай дагы өтпөйт.\nКапырдан кайдан аянды,\nОртого алып Малгунду\nАлты күнү сабады,\nӨлтүрө албай Малгунду\n\fЭки кыраан жадады.\nАжалдын жеткен убагы\nЖана жетип түйүлүп,\nКашында бала Сыргагы,\nЖеткен жерден эр Сыргак\nБашындагы туулга\nЫргыта коюп өттү эми,\nАтайы соккон асыл курч\nАзизкандын жалгызы\nЧындап колго алды эми,\nКыйгай тартып Малгунду\nБашка шилтеп калды эми,\nКарышынча кан кылды,\nБир чапканда Алмамбет,\nЧоң Малгунду сойгон соң,\nАлмамбеттей шер болбойт.\nЭэрдинен тешип Малгунду\nАртып берсе атына,\nМалгундун жалгыз башына\nКайран Сыргак тең болбойт.\nКачыры болсо капырдын\nТең келишер дүнүйө\nАдамзатта эр болбойт.\nАзизкандын жалгызы\nБел байлаган Бээжинди\nБеттеген жерде сойгон шер,\nЧоң Малгунду баш кылып,\nКырк кечилди сойгон жер.\nУшул кезде чоң Бээжин\nЭштеме менен иши жок,\nМындан ары Бээжиндин"
  },
  {
    "id": "1662",
    "text": "Кырк кечилди сойгон жер.\nУшул кезде чоң Бээжин\nЭштеме менен иши жок,\nМындан ары Бээжиндин\nКароолунда киши жок.\nАсылым менин Сыргагым,\nКытайдын көп жылкысын чачабыз,\nЭми эки күн жол жүрсөк\nИт-Өлбөс белин ашабыз,\nЭңкейген жерде чоң катын\nКанышай элин басабыз.\nЭбин тапсак катынды\nЭптеп жүрүп соёбуз,\nЭптебей шекти билгизсек,\nКатынга туткун болобуз.\n\fКирген чакта оозунда\nАлтындан курган чатыр бар,\nОшол чатыр ичинде\nБозкертик менен Музкиндик\nЭки түгөй баатыр бар.\nЧытырмандуу токойдо\nЖалгыз аттын жолу бар,\nКандай заман, кандай күн\nКагылайын Сыргагым,\nКанжаркол деген зору бар.\nШек билдирбей булардын\nБаарын текши кыйратсак,\nКытайдын жолун чачабыз.\nКыргыздын жолун ачабыз.\nБээжиндеги Эсенкан\nАнын кызы Бурулча,\nУчурашып кайтабыз\n(Аман болсо Сыргагым).\nШек алдырсак, Сыргагым,\nКанжарколдон бир миңи\nКармайын, - деп камынат,\nБээжиндин бу да кароолу,\nШек билдирсек, Сыргагым,\nЧоң катыны баш болуп,"
  },
  {
    "id": "1663",
    "text": "Кармайын, - деп камынат,\nБээжиндин бу да кароолу,\nШек билдирсек, Сыргагым,\nЧоң катыны баш болуп,\nЭкөөбүзгө жабылат.\nКанча айтам мен муну\nБекип жаткан бели ушул,\nБек ишенип Карыкан\nБел байлаган жери ушул.\nАлты айчылык берерге\nЖелдет кытай эли ушул,\nКадырын билип кытайдын\nКанчасын көргөн мен ушул.\nБастырып чаап алуучу\nМаргалаң, Букар шаары ошол,\nКылчайбай кырып ийүүчү\nКызылбаштын эли ошол.\nКызырканып, кытай, - деп,\nКылчайбай жоолай бергендей,\nКызыталак Алмаң мен эмес,\nКымбаттуу Бээжин кытайдан\nЭсен кайтчу эл эмес».\n\fМуну айтып Алмамбет\nКүңгүрөнүп күүлөндү,\nКарап турсаң турпаты\nКанча-канча түрлөндү.\nКыяга кирип барганда\nКарап турса абыдан,\nКара чаар кабылан\nКапталынан чамынды,\nКабылан берен Алмаңдын\nКолдогону бул экен,\nИйри-буйру жол менен\nИмерилип барганда,\nБир караса Алмаңды\nКамчы куйрук арслан,\nКаарданып чамынып,\nБу да келип калыптыр.\nБир караса Алмаңды\nКырк айзачан, кырк бир жан"
  },
  {
    "id": "1664",
    "text": "Каарданып чамынып,\nБу да келип калыптыр.\nБир караса Алмаңды\nКырк айзачан, кырк бир жан\nТегеректеп алыптыр.\nЖаңырыктын Жар-Кыя\nЖаңы кирип барганда,\nАлты кулач ажыдаар\nОозунан өрт чыгып,\nАрт жагында алжаңдап,\nКошо жүрүп калыптыр.\nЖана дагы караса\nАлп кара куш алжаңдап,\nБутун салып арбайтып,\nАлмамбетти илчүдөй,\nБу жакындап калыптыр.\n(Көбү төгүн, көбү чын,\nКөрүп келген адам жок,\nБири төгүн, бири чын,\nБилип келген адам жок,\nИлгеркиден биздерге\nКеле жаткан ушу кеп,\nОодарылган алардан\nОпсуз чиркин дүйнө шок.)\nБет алып Бээжин жол жүрдү,\nЖолго салып мол жүрдү.\nАстындагы Сарала\nАйтайын десе тили жок,\n\fЭчен кайкы-белести\nАшкан жерин көргөндө\nКулунунан ойноктоп\nБаскан жерин көргөндө,\nКөкүлдү көккө ыргытып,\nТуякты жерге мылгытып,\nКара болот ооздук\nКөмөкөйгө каккылап,\nОонап ийчү эмедей,\nТал жибектей куйрукту\nЧаткаякка чапкылап,\nАдырдын башы ак кайкы\nКөрүп барат Сарала,\nОкуранып жер чапчып,"
  },
  {
    "id": "1665",
    "text": "Чаткаякка чапкылап,\nАдырдын башы ак кайкы\nКөрүп барат Сарала,\nОкуранып жер чапчып,\nӨтүп барат Сарала.\nЫлдам жүрүп кеткенде,\nЖетик тулпар Сарала\nЖелгенине жел жетпейт,\nБасканына мал жетпейт.\nЧу койгондо Алмамбет\nЭтек-жеңи дыркырап,\nАтып ийген ок жетпейт.\nКең Бээжинди көргөндө,\nАйбан да болсо Сарала\nАртыкча жаны сүйүнөт.\nУлутунуп, сумсайып,\nҮйрүн ойлоп күйүнөт.\nБаскан жери быркырайт,\nЧоң казандай даңканы\nТөбөсүндө зыркырайт,\nЖүрө түшүп кылтылдайт,\nКүмүш така, алтын мык,\nАягында жылтылдайт.\nАраандай оозу ачылат,\nКан аралаш ак көбүк\nОмуроодо чачырайт.\nТаманы жерге тарсылдайт,\nСалынган тили бир карыш\nТизесинде салпылдайт.\nСарала буудан жол тартат,\nАлдындагы эр Сыргак\nКоштогону Карткүрөң,\n\fСанааны катуу мол тартат.\n«Кудайдын жалгыз буйругун\nБашка келсе көрсөк, - деп,\nАйза менен челишип,\nАжал жетсе өлсөк, - деп,\nКалың уруш бир болуп,\nКакайлатып кытайдын\nКалаасын эчен бөлсөк», - деп,"
  },
  {
    "id": "1666",
    "text": "Ажал жетсе өлсөк, - деп,\nКалың уруш бир болуп,\nКакайлатып кытайдын\nКалаасын эчен бөлсөк», - деп,\nӨлүп барат Сыргак жан.\n«Түнөрүп токой көрүнгөн,\nТүтүнү көккө бөлүнгөн,\nКалдайып караан көрүнгөн,\nКарааны көздөн бөлүнгөн,\nКанышай турган чек ушул,\nКөрүнүп калсак көзүнө\nЧелише турган эл ушул,\nАкыл менен албасак\nАзапка салчу эр ушул.\nАт көтөрбөс жөөсү бар,\nБашкасын айтып нетейин,\nУшул элдин ичинде\nМузкиндик деген дөөсү бар.\nЖеке катын ал эмес,\nЖалгыз турчу жан эмес,\nКолунда бир миң колу бар».\nМуну айтып Алмамбет\nӨрттөй көзүн жайнатып,\nАлдындагы Сарала\nЭр Сыргакка карматып,\nКынсыз кылыч байланып,\nАйбалта белге чалынып,\nОк өтпөгөн тон кийип,\nКойнуна куран салынып:\n«Колдой көр!» - деп жалынып,\nБаса түшүп токтолуп,\nОк жыландай октолуп,\nАрсландай чамынып:\n«Абайлап Сыргак, көзүңү ач!\nАлыс жерде жан жолдош».\nШыпылдай басып каранып,\nКойго тиер бөрүдөй\nОозу-мурдун жаланып,\n\fЫлдамдай басып токойго"
  },
  {
    "id": "1667",
    "text": "Шыпылдай басып каранып,\nКойго тиер бөрүдөй\nОозу-мурдун жаланып,\n\fЫлдамдай басып токойго\nКирип кетти Алмамбет.\nОртосунда токойдун\nҮйдөй болгон көк чынар,\nБу чынарды көрмөккө\nКимдер болсо чын кумар.\nЖалгыз чынар түбүндө\nАгып жаткан кара суу.\nТаш сайынган кытайдын\nТазасы ичкен ушу суу,\nАтайлатып Бээжинден\nАлты кан журтун чалдырган,\nЭсенкандын алдынан\nЭшек кулак балбанды\nСуусун ташып беришке\nАрнап аны алдырган.\nКүрсө-күрсө жөтөлүп,\nСуу алам деп чынарга\nАлты бука терисин\nАлып келет көтөрүп,\nБулакка жакын келгенде,\nМуну Алмам билгенде,\nСууну балбан толтуруп,\nҮйдөй болуп олтуруп,\nКайра ийнине саларда,\nКанышайдай катынга\nКөтөрүп балбан барарда,\nБасканына койбоду,\nБерен көк жал Алмамбет\nЖетип барып кармады.\nЖеткен жерден Алмамбет\nБашын кесип туйлатып,\nКара сууга салды эми,\nКийиминин үстүнө\nБар кийимин балбандын\nБаса кийип алды эми.\nКол токмоктой айдар чач\nАркасына жайды эми,"
  },
  {
    "id": "1668",
    "text": "Бар кийимин балбандын\nБаса кийип алды эми.\nКол токмоктой айдар чач\nАркасына жайды эми,\nАлты күн сууну көтөрүп,\nКалың балбан, чоң катын\nКанышайдай капырдын\nОрдосуна барды эми,\n\fКайгайлаган кытайдын\nОртосуна барды эми.\nОшол чакта ордого\nКытай кайнап толуптур,\nЧагаан айы болуптур,\nАлмамбет кез болуптур,\nКандай айла табарга\nАкыл санап ошондо,\nОйлоп кирди Алмамбет,\nТаш сайынган кытайдын\nТазасы болуп көнгөн кул\nБаса түшүп ийилип,\nКытай болуп жүгүнүп,\nБашка сүйлөп балдырап,\nКалмагынча калдырап,\nОюн салып, кеп таштап,\nАкырын сүйлөп, бек таштап,\nКырк бөлөк кылым оюнун,\nБаарын айтып тең таштап,\nЭче түркүн сөз айтты.\nКөргөн кытай корголоп,\nЧоң катындын алдына\nАзизкандын Алмамбет\nКирип барды жорголоп.\nОк жыландай октолгон,\nЧекири жок, кой көздүү,\nСепкили жок, ак жүздүү,\nАзизкандын Алмамбет\nУкуруктай моюндан\nАк тамагын кылайтып,\nБийлеп турду муңайып.\nАлакең оюн салганда\nБайкап кытай билген жок,"
  },
  {
    "id": "1669",
    "text": "Ак тамагын кылайтып,\nБийлеп турду муңайып.\nАлакең оюн салганда\nБайкап кытай билген жок,\nЧын Алмамбет экенин\nЫлжыган кытай туйган жок.\nАлтындан кылган тактанын\nҮстүндөгү чоң катын\nАлакең бийлеп турганда\nЭрип бою эңгиреп:\n«Бир кучактап жатсам», - деп,\nАшык болуп Алмаңа\nЭси кетти зеңгиреп.\n\fКүйүп-күйүп чок болбой,\nКызыккандан Канышай\nСабыр кылып токтолду.\n«Кырк уруу кытай элине,\nКыйла жаткан жерине\nАр бириңер кырк балбан\nБергин, - деп, салык салсам, - деп,\nОшол калың балбан көпчүлүк\nБашчы кылып алсам, - деп,\nЖакындашып дос болуп,\nБир төшөктө жатсам, - деп,\nЧаганга келген көп элге\nАрак-шарак көп берип,\nБаарын бирдей мас кылып,\nЫрдап турган суучуну\nБоорума бассам», - деп,\nОйлоп турду чоң катын.\nАндан бетер Алмамбет\nКызыктырып кытайдын\nКызы эмес, эркегин,\nБүткөн боюн эритип,\nКанча кызык обонго\nСалып жатат Алмамбет,\nАрак куйган кумура\nАнда-санда Алмамбет\nКамдай барган ууларды"
  },
  {
    "id": "1670",
    "text": "Салып жатат Алмамбет,\nАрак куйган кумура\nАнда-санда Алмамбет\nКамдай барган ууларды\nБийлемиш болуп билгизбей\nКөп кытайга көргөзбөй,\nКөнөк менен көөкөргө\nКуюп жүрөт Алмамбет.\nКанжаркол менен Музкиндик\nКайрат кылар кара жок\nАлып келип аракты\nСунуп жүрөт Алмамбет.\nЖөө күлүктүн мыктуусу,\nЖоо бетинде ыктуусу,\nМузкиндикке келди эле,\nБилбей басып жүгүнүп,\nБели кетип ийилип,\nБуга да арак берди эле.\nСунуп жүргөн аракты\nИчкен жерде бүк түшүп,\n\fӨлүп жаткан мындан көп.\nОозунан көбүк чубуруп,\nБасалбастан тыбырап,\nАраң жаны кыбырап,\nСулап жаткан андан көп.\nКусуктары басылбай,\nМастыгынан басалбай,\nКулап жаткан андан көп.\nЭки көзү кылайып,\nӨлө турган эмедей,\nАкырайып алайып,\nАры-бери темтейип,\nТуйлап жаткан андан көп.\nНе дегенин билбестен\nЭч адамды көрбөстөн,\nОозуна келсе аны айтып,\nЫрдап жаткан андан көп.\nСөзү угулбай дүңгүрөп,\nӨз ичинен күбүрөп,\nКөздүн жашы он талаа,\nЫйлап жаткан андан көп."
  },
  {
    "id": "1671",
    "text": "Сөзү угулбай дүңгүрөп,\nӨз ичинен күбүрөп,\nКөздүн жашы он талаа,\nЫйлап жаткан андан көп.\nМындай ишти көргөндө,\nКөрүп баарын билгенде:\n«Бул эмине болду, - деп,\nМуну ойлойт чоң катын.\nЖара келген бул калкты,\nКелген жерден мындайча\nСалып ийген дүмөктү,\nКырчоосун кылдан эштирген,\nБүтүн жерин кем кылып,\nБурутка барып кестирген,\nАзизкандын кан ичер,\nАлмамбет келген экен го,\nАябаган чатакты\nСалып келген экен го.\nЖолдогу бүткүл кароолду\nБаарын бирдей өлтүрүп,\nКырып келген экен го.\nКулжа менен түлкүнү,\nЖалгыз көзчөн чоң дөөнү,\nКырк кечил менен кыйратып,\nСоюп келген экен го.\n\fБаарың бирдей камын, - деп,\nБалбандардын баарысы\nАлмамбетке жабыл» - деп,\nАйкырып катын турганда,\nЖөө күлүк баары камынды.\nКалың балбан биригип,\nКанжаркол менен Музкиндик\nАлмамбетке жабылды.\nЖекени белге курчанды\nЖетик кыраан Алмамбет\nБир миң эмес, жети миң\nЖайнап жаткан көп колго\nЖеке кирип кол салды.\nӨлүм десе сүйүнөт,"
  },
  {
    "id": "1672",
    "text": "Бир миң эмес, жети миң\nЖайнап жаткан көп колго\nЖеке кирип кол салды.\nӨлүм десе сүйүнөт,\nӨсөт десе күйүнөт,\nКабылан көк жал кайран шер\nКан ичип жүрүп чоңойгон,\nКанкор, берен, кабылан эр\nТокутпай качыр бурагын,\nТоптоп кытай киргенде,\nЫргыта тепти чырагын.\nЖагылган отун өчүрдү,\nЖабылган кытай баары мас,\nКылыч менен кыймалап,\nКырып таштап баарысын\nКапчыгайдай көчүрдү.\nУрушарга кытайда\nЭч бир кайрат, дарман жок,\nКанжаркол менен Музкиндик,\nКанча балбан, Бозкертик,\nБири тирүү калган жок.\nОк жыландай октолуп,\nОюп жүрөт Алмамбет.\nОшол жаткан кытайдын\nБирин эсен койбостон,\nСоюп жүрөт Алмамбет.\nОшол кезде чоң катын\nКаарданып бакырды,\nҮстүндөгү ордону\nБир кол менен уратып,\nТышка карай ашыгып,\nЧуркап чыкты чоң катын.\n\fАр жабдыгы шайлануу,\nАстында күлүк тулпары\nАк сарайда байлалуу,\nАга жетип чоң катын\nЫргып атка минди эми,\nАтка камчы бир басып\nБээжинди көздөй жүрдү эми.\nБарган сайын кайраты"
  },
  {
    "id": "1673",
    "text": "Ыргып атка минди эми,\nАтка камчы бир басып\nБээжинди көздөй жүрдү эми.\nБарган сайын кайраты\nТашып турду Алмамбет:\n«Бээжинге катын жетет - деп,\nЖеткирбестен кетет», - деп,\nШашып турат Алмамбет.\nШашканынан бакырды:\n«Жете көр!» - деп чакырды.\nАлмамбет үнүн укканда\nАсыл Сыргак турабы?\nСараланы жетелеп,\nАй тийгендей өңдөнүп,\nЗымыратып чурады,\nКөздү ачып-жумганча,\nАлып келди чунагы.\nСараланы минди эми,\nИзине салып жаңылбай,\nКатынды кууп жүрдү эми.\nКөкчебич менен Сарала\nКоштоодогу Карткүрөң\nОоздук менен алышат,\nАлмамбет, Сыргак эрендер\nУчкан куш менен жарышат.\nКара тоонун белинде\nКачып кеткен катынга\nКидирбестен жетти эми,\nЖеткен жерде катынды\nЫлаачындай эр Сыргак\nКөмө коюп өттү эми,\nАзизкандын Алмамбет\nОңолуп катын турганда\nБашын кесип кетти эми.\nСыргакка Алмаң кеп айтат,\nКеп айтканда деп айтат:\n«Көңүлдө эми арман жок,\nТопон суу тийбес Бээжиндин,\n\fТозоту эми калган жок, Сыргак!"
  },
  {
    "id": "1674",
    "text": "«Көңүлдө эми арман жок,\nТопон суу тийбес Бээжиндин,\n\fТозоту эми калган жок, Сыргак!\nТуулуп-өскөн жер ушул, Сыргак!\nАлты жашар кезимде\nКөйнөгүм чечип жүгүрүп,\nКөпөлөктү кубалап,\nЧоңоюп жүргөн жер ушул, Сыргак!\n(Туулган жерди көргөндө\nКөңүлү жаман бөлүндү,\nКөзүнүн жашы он талаа\nКөлдөй болуп төгүлдү.\nКиндик кесип, тууган жер,\nКирин кабат жууган жер\nМекесиндей көрүндү.)\nОйноо бала чагымда,\nТурганда алтын тагымда,\nБереки кашат көрүнгөн,\nАндан аркы заңкайган,\nКөгала борчук бийик тоо\nАтамдын Кан-Жайлак деген жери эле.\nБереки жаткан Бээжинден\nМиң балбанын алдырып,\nКүлүк байлаар жерине\nКүмүштөн керме тарттырып,\nӨгүзгө казан арттырып.\nКырк кулактуу казанга\nАзыктарын кайнатып,\nЧыгам деген кытайдын\nЧыгарбай шорун кайнатып,\nТозуп турган мен элем.\nАнык күлүк Сарала\nОттоп көнгөн жер эле.\nАсманда күнүм бүркөлөт, Сыргак!\nБээжин эске түшкөндө,\nТомуктай болгон башыма\nАкыр заман, кыямат,"
  },
  {
    "id": "1675",
    "text": "Асманда күнүм бүркөлөт, Сыргак!\nБээжин эске түшкөндө,\nТомуктай болгон башыма\nАкыр заман, кыямат,\nАлтымыш санаа бир келет, Сыргак!\nАлмамбеттин Бээжинге\nАзап салган шоктугу,\nУшу турган Бээжинде\nКойчу, кокуй, Сыргагым,\nБусурман диндин жоктугу!\nКалдайып жаткан Бээжинде\n\fАлмамбет улук кан болсо,\nМиңге бөлүп кытайды\nЭч болбосо биринде\nМага жолдош бар болсо,\nКалың кытай Бээжинге\nКайгыны кантип баштайын, Сыргак!\nБусурман дини бар болсо,\nКантип журтум таштайын, Сыргак!\nТаштап журтум кеткенде\nНе муратка жетемин, Сыргак!\nТуулуп-өскөн, туңгуч жер,\nТүгөл айтып кетейин, Сыргак!\nБереки туура жаткан кара кыр,\nЧай алуучу кен ошол,\nЧерикти кытай эл ошол.\nКырк кандын эли кытайга\nАлтын берсе, чай берип,\nБу Бээжинди сурап турган мен ошол.\n«Алмамбеттин чай чыгуучу кенти», - деп,\nАлигиче Бээжинге\nАтагы калган мен ошол, Сыргак!\nТетиги агала мойнок көрүнгөн,\nАлтын казар жер ошол,\nАр шайманы тептегиз,"
  },
  {
    "id": "1676",
    "text": "Тетиги агала мойнок көрүнгөн,\nАлтын казар жер ошол,\nАр шайманы тептегиз,\nАйланта билген мен жалгыз,\nАйтып турган мен ушул, Сыргак!\nТетиги, агала кум, кызыл чап,\nШордуу атам:\n«Алмамбет ойноп жүрөт», - деп,\nКазыналык кылдырган,\nАтакемдин керүүсү -\nТүбүндө калмак эр ошол.\nОн эки күндө бир чыгып,\nОшол жаткан көк кумга\nОюн кылган жер ошол.\nОйлосом ичим чок болот,\nСанаамды кантип жоёмун, Сыргак!\nЭрмегим калган кайран жер,\nЭстебей кантип коёмун, Сыргак!\nАлдыбызда мелтиреп,\nАйнектей болгон ак талаа,\nАлмамбеттин талаасы,\n\fКойчу, Сыргак, кабылан\nАйта берсем өткөндү\nБөлүнөт эрдин санаасы, Сыргак!\nАк талаа жайын айтайын,\nКунанында Сарала\nКутуруп ойноп минген жер,\nЖаш кезимден жүргөн жер,\nАйнектей болгон ак калаа\nАтамдын Таш-Көпүрө калаасы,\nТаш-Көпүрө шаарында\nАлмамбет жорук билген жер,\nАтакемдин ордуна\nАлты күнү кан болуп,\nАлтын тагын минген жер.\nАлтын так жайын айтайын:\nАсыл темир дарбаза"
  },
  {
    "id": "1677",
    "text": "Алты күнү кан болуп,\nАлтын тагын минген жер.\nАлтын так жайын айтайын:\nАсыл темир дарбаза\nКандын турган эшиги.\nОшол эшик ичинде\nТегерете чынар бак,\nИчинде болот алтын так,\nАдам басар жолу жок.\nБу туш менен тиги туш,\nЖакут таштан жабылуу,\nИч жагында не түрдүү,\nАр белгиси салынуу,\nКырк жылы сууга чыласа,\nКылт этип кыры оңбогон.\nТопурак тозоң-чаң көрсө,\nКылайып өңү оңбогон,\nАлтын көчөт чоң килем,\nЧылк жибектен токуган.\nАстына аны жайдырган\nАлтын такты орнотуп,\nҮстүнө анын салдырган.\nКумар болуп калың эл\nКөрсөм - деп, көзү кызарган,\nБир көргөнү: «Кайтадан\nДагы келип көрсөм», - деп,\nАлтын такка кубанган.\nЖакут менен көөрдөн\nБосогого салдырган,\nТоту куштун куйругун\n\fТоксон түрдүү кулпунтуп,\nАр бурчуна сайдырган,\nКөргөндүн мээрин кандырган.\nКөркү артык, алтын так,\nТалак кылып дүйнөмдү\nТаштап кеткен ошо чак.\nКыяматтын айынан,\nКыйын тозок барынан,\nКыйналып азап мен тарттым,\nКылча көрбөй мүлкүмдү"
  },
  {
    "id": "1678",
    "text": "Кыяматтын айынан,\nКыйын тозок барынан,\nКыйналып азап мен тарттым,\nКылча көрбөй мүлкүмдү\nКылчайбастан мен качтым.\nКырка тиккен сары тал\nАлмамбет сайган бак ошол,\nКарарып турган кара там\nАлтымыш кечил жетелеп,\nАлдымдагы Сарала,\nСараланы байлаган\nАт акыры жер ошол.\nКуурап калган арбайып,\nОртодо турган чоң чынар\nАзыз энем Алтынай\nМени тууган жер ошол.\nМен туулган чынарым\nБүткүл чирип тамыры,\nТакыр куурап алыптыр,\nТөбөсүндө чачырап,\nБүчүрдүн учу калыптыр,\nТаласка эсен тартпаймын,\nБээжинден бекер кайтпаймын.\nШордуу энем айткан кеп эле:\n«Кокус Бээжин сен келсең,\nМенден тукум бар болсо,\nЧынарымдын түбүнө\nЧырпык чыгат», - деди эле, Сыргак!\nТүбүнөн чыккан чырпыгы\nЧынарга жакын болуптур,\nБузулуп кетет санаа бар,\nАртымда калар бала бар.\nКөп дүнүйөм жатат көрдүңбү?\nБоз ордом кулап калыптыр, Сыргак!\nАртыкча жыйган алтыным,\nМен Бээжинден кеткенде\n\fКытай талап алыптыр,\nЖаңгагым жарым болуптур,"
  },
  {
    "id": "1679",
    "text": "Артыкча жыйган алтыным,\nМен Бээжинден кеткенде\n\fКытай талап алыптыр,\nЖаңгагым жарым болуптур,\nЧынарым суудан калыптыр,\nСараланын акырын\nКыжылдаган көп кытай\nКамчыга ченеп бөлүптүр,\nКайран жаным өлүптүр.\nБозоруңку көрүнгөн\nАштыгым айдаар жер ошол,\nБаштатан аккан суу жок,\nБаарын текши бастырып,\nКүрпүлдөктүн суусунан\nАлыш алган мен ушул, Сыргак!\nАлты кан эли той кылып,\nАлыш алып турганда,\nКызмат кылып ошондо\nАтын койгон «Кең-Алыш».\nОшол алган алыштын\nТүбүн кырк кез ойдуруп,\nҮстүнөн аша жайпатып,\nКытайды ашка тойдурдум.\nМен турганда Бээжинге\nАлмамбет эрке жан эле\nЧолпондой көзүм жаркырап,\nАлтымыш энем багуучу\nАлмамбет эрке бала эле, Сыргак!\nОйноп жүргөн чагымда\nЧыкса дагы, чыкпаса,\nОюн кылып тамаша\nСайган талым бар эле, Сыргак!\nЧырпыгы үйдөй тал болгон,\nӨсүп өтө дөөлөтүм,\nБээжинге Алмаң кан болгон.\nСайган менин талымдын\nКалың кытай ошондо\nКасиетин билүүчү:\n«Өзүнчө чыккан экен» - деп,"
  },
  {
    "id": "1680",
    "text": "Сайган менин талымдын\nКалың кытай ошондо\nКасиетин билүүчү:\n«Өзүнчө чыккан экен» - деп,\nКалың кытай ошондо,\nМазар кылып жүгүнчү,\nТооп кылып жүрүүчү,\nТалдын жайы ушундай, Сыргак!\nКечеги өткөн заманда\n\fЖапалак чөлүн басканда,\nКалың кытай эл менен\nЖалгыз жүрүп кармашып,\nЖапааны мен чоң тартып,\nСилерди көздөп качканда,\nКытай кырк миң, мен жалгыз\nЖекелеп кытай алганда,\nАлдыңдагы боз дөңдөн\nКытайлардын Калча кул\nКоңурбай кууп жетти эле, Сыргак!\nАйза менен бир муштап,\nКоңурбай кууп өткөндө\nОозумдагы сыр канжа\nОозумдан ыргып кетти эле, Сыргак!\nКылчайбастан артыма\nТуура жолду баштадым,\nАла албастан канжаны,\nКайта Бээжин кайрылсам\nАлармын - деп, аманат кылып таштадым.\nЗаманым кетти муң болгон,\nКүнүм кара түн болгон.\nТопурагын чачып көр,\nИшенбесең өзүмө\nМуштаган жерим ачып көр, Сыргак!»\nУзун кармап айзасын\nКүн батарда күүгүмдөп,\nМуштап калды Алмамбет.\nКөрсөткөн боз дөбөсүн,\nАлмамбет сайып турганда"
  },
  {
    "id": "1681",
    "text": "Күн батарда күүгүмдөп,\nМуштап калды Алмамбет.\nКөрсөткөн боз дөбөсүн,\nАлмамбет сайып турганда\nОшондо Сыргак муну ойлойт:\n«Күндүз эмес, түн болсо,\nКеткенине Алмамбет\nАлда канча жыл болсо,\n«Коңурбай жетип сайды, - деп,\nАлтын канжам калды, - деп,\nКалп айтканын карачы»,\nМуну менен эр Сыргак\nАттан ыргып түштү эми.\nАйза учунда топурак\nАйбалталап бузду эле,\nТопурагын чачкылап,\nУчун чукуп ачкылап,\n\fАчып алып караса,\nБаякы айткан канжасы\nЖаткан экен учунда.\nСууруп алып кармаса,\nАлтын болуп Бээжинди\nБилип турган кезинде,\nЖакутту жара жардырган,\nУпчусуна канжанын\nКөмкөрө кылып көөрдү\nКөз-көз кылып салдырган,\nЭскиргендей түрү бар,\nСоро турган жеринде\nДат баскандай кири бар.\n«Кырк кандын эли ушул» - деп,\nЭлин айтты Сыргакка.\n«Өзүмдүн турган жайым» - деп,\nЖерин айтты Сыргакка.\n«Калган жерге кайгырып,\nКай муратка жетебиз?\nМунарык болуп бурчтанган,\nБулуң тартып учтанган,\nЭсенкан кызы Бурулча"
  },
  {
    "id": "1682",
    "text": "Кай муратка жетебиз?\nМунарык болуп бурчтанган,\nБулуң тартып учтанган,\nЭсенкан кызы Бурулча\nЭригип жатат ошондо,\nМени күтүп кургуруң\nЗеригип жатат ошондо,\nУчураша кетебиз, Сыргак!\nОшол жерге жетпесек,\nУчурашып кетпесек,\nНаадан деп бизди билбейби?\nКанча жылы күйсөм - деп,\nКайгы тартып жүрсөм - деп,\nАкыретке барганда\nКара эшек кылып минбейби,\nКылышкан антты бузбайбы,\nУчурашпай кетти - деп,\nУбайым тарткан Бурулча\nАнык күдөр үзбөйбү, Сыргак!» -\nДеп, ошондо Алмамбет,\nКүңгүрөнүп ойноктоп,\nАстындагы Сарала\nОк жыландай сойлоктоп,\nМиздей сары талаага\n\fЖетип келсе заматта,\nТомуктай болгон тоосу жок,\nТомуктай болгон коосу жок,\nБуурсун жүргөн чийин жок,\nКашкулак, суур, чычкандын\nКазып койгон ийини жок.\nТалаага кирип келгенде\nКазык моюн Сарала\nКанаттуудай бездирип,\nУй куймулчак Сарала\nУчкан куштай түйүлүп,\nУюлгутту Алмамбет.\nКарткүрөңдү жетелеп,\nЖелгенине жел жетпей,\nЧү дегенде, ок жетпей,"
  },
  {
    "id": "1683",
    "text": "Уюлгутту Алмамбет.\nКарткүрөңдү жетелеп,\nЖелгенине жел жетпей,\nЧү дегенде, ок жетпей,\nАртынан кошо арылтып,\nКеле жатат артында\nАрслан Сыргак кана бек,\nНече күн жүрүп оолукту,\nКүрпүлдөктүн Сары-Суу\nДайрага булар жолукту.\nСары-Суу боюн карасаң\nБудур-будур бурулат,\nБудурдун чөбү суюлат,\nАдырдын жазык салаадан\nКуланы сууга куюлат.\nСары-Суунун бою өзөн,\nБул өзөндү карасаң\nЖалбырагы жаргактай,\nКара курту бармактай,\nКымыздыгы билектей,\nҮркүп чыкса маралы\nСайгактаган инектей.\nТоосунда алыс кары бар,\nТокоюнда чары бар,\nКарап турсаң өзөндө\nЖан бүткөндүн баары бар.\nБудурунда бугу бар,\nКумдак сууда кундуз бар,\nКыймылдаган жаныбар,\nКыйыр-кыйыр чабы бар,\nЧычкандын мурду өтпөгөн\n\fЧытырман токой дагы бар.\nОшол токой ичинде\nҮйдөй-үйдөй үйүлгөн\nКызыл кумдан мунар бар.\nМунардын түбүн бойлогон\nМунарадай чынар бар.\nБир көргөн жан чынарды\nДа көрүшкө кумар бар.\nАлмасы түшүм көң болгон,\nАюу менен карсактын"
  },
  {
    "id": "1684",
    "text": "Бир көргөн жан чынарды\nДа көрүшкө кумар бар.\nАлмасы түшүм көң болгон,\nАюу менен карсактын\nАзыгына жем болгон.\nЖаңгагы бышып сай толгон,\nӨрүгү бышып май толгон,\nМистеси бышып бал болгон,\nТелегейи тегиз жер\nКөргөн киши дал болгон.\nЧынарда булбул сайраса,\nИчинен адам чыккысыз,\nТаңшыганда таң калып,\nМуңдуу киши уккусуз.\nТуралбай Алмаң оолугуп,\nАйткан сөзүн Алмаңдын\nСыргак турду дагы угуп.\n«Алдыбызда көрүнгөн\nКүрпүлдөктүн дайрасы,\nКанаттуу учуп өтпөсө,\nЧыдап муну кече албайт,\nАдамзаттын баласы.\nАты мунун Күрпүлдөк,\nАгыны катуу дарыя,\nАлыска шары угулат,\nТоо жаңырып дүңкүлдөп.\nКырк кандын эли кытайга\nКыстоо салып жыйдырдым,\nТемир залдуу көпүрө\nЖалгыз аттын жолу бар,\nТанабын тарта качпаган\nАлмамбеттин шору бар.\nЭми сырым айтайын,\nАсылым менин Сыргагым,\nБул сууну канча кечкемин.\nОшол үчүн жаңылбайт,\n\fАстымдагы Сарала\nӨзү кечкен кечүүдөн.\nКанча-канча кечкен жер,\nКытай менен кармашып,"
  },
  {
    "id": "1685",
    "text": "Астымдагы Сарала\nӨзү кечкен кечүүдөн.\nКанча-канча кечкен жер,\nКытай менен кармашып,\nБул дайрадан өткөн жер.\nКечкен жерде Сарала\nБашка жакка кайрылба\nКандай кечсе шондой кеч.\nСараланын соңунан\nСыргагым, асты айрылба.\nСуунун мындай жолу бар,\nКуржунумда Сыргагым,\nМенин атам Азизкан\nСейилдикке кийүүчү\nЖарым кандын тону бар.\nТонду кийип аламын,\nКарарып жаткан кытайга\nКарап тургун, Сыргагым,\nКалың кызык саламын!\nКанжыгада ак куржун,\nКабыланга чак куржун.\nКуржунду алып караса\nЖаркылдаган алтындан.\nЖоо болорун Бээжиндин\nБиле кеткен эмеспи:\n«Жортуулга кытай кайрылсам\nБайдасы тиер тондун», - деп,\nАзизкандын Алмамбет\nАбалдан ойлоп ушуну\nКие кеткен эмеспи.\nУшинетип Алмамбет\nАтасынын чен тонун\nКийип турса керилип,\nЖакут ташты жардырган,\nКөкүрөккө тонунун\nАсыл таштан салдырган,\nКытайча жазып кол койгон\nЧоң-Бээжинде Карыкан:\n«Бээжиндин жарым канына\nБердим», - деп, колун чын койгон.\nКерек болор буюмду"
  },
  {
    "id": "1686",
    "text": "Чоң-Бээжинде Карыкан:\n«Бээжиндин жарым канына\nБердим», - деп, колун чын койгон.\nКерек болор буюмду\nУйпалатпай бактырган.\n\fЭки каптал бөйрөккө\nКорголдой болгон бермет таш\nКатарынан тактырган.\nКарап турган эр Сыргак:\n«Кадимки кытай экен», - деп,\nАлмамбетти жактырган.\nУшул тонду кийгенде\nКарай албай жүзүнө\nСыргактын көзү уялып,\nЖактырып турду Алмаңды.\n«Аман болсун көк жал», - деп,\nӨз ичинен кубанып.\nАлмамбет бизге келгени\nБадыша султан дини экен,\nУшу жерде Алмамбет\nКырк кан эли кытайдын\nОрдолуу журту Бээжиндин\nОёнунун бири экен.\nАлмамбет деген сөз экен.\nБысмылдабыз болбосо,\nБереки Бээжин шаарында\nЖүрөр кытай өзү экен.\nУшу турган кытайга\nКичине эмес, дөө экен,\nКырк кандын эли кытайды\nКызыл канга боёлтуп,\nКыйратып билер эр экен,\nУшу турган Бээжиндин\nОйлоп турсам Алмамбет\nОрнотулуу чеп экен.\nАлмамбет качып кеткенде\nКалың кытай дүңгүрөп,\nЫйлаганы эп экен.\nБул өңдөнгөн арсланды"
  },
  {
    "id": "1687",
    "text": "Алмамбет качып кеткенде\nКалың кытай дүңгүрөп,\nЫйлаганы эп экен.\nБул өңдөнгөн арсланды\nКелгенден «кытай» дей берип,\nКудай урган кеп экен.\nОшонун баарын көтөргөн,\nАлмамбет анык эр экен,\nКабакты чытып койбогон\nАлмамбет кара көк экен.\nАлакең көзү бар болсо,\nОрнотулуу Манаска\n\fТерең казган ор экен,\nАдам кесип өткүсүз\nБолоттон кылган тор экен,\nАныгында Алмамбет\nБусурман дини болбосо\nБизге келген кор экен».\nМуну айтып турганда\nАрсланың берен Алмамбет\nКөк жалдыгын билгизди,\nЖанындагы сумбул тон\nЭр Сыргакка кийгизди.\nКан башы менен Алмамбет\nКынай курчап Сыргакты,\nЖыйырмада чунакты.\nЖигиттен артык сымбаты,\nСумбул тонду кийгенде\nЖарым кандын артынан\nЖүрө турган сакчысы,\nЖигити болуп калды эми.\nБура тартып Күрпүлдөк\nЧоң дайрага кирди эми.\nКирген жерден чоң дайра\nТердикке чыкпайт шаркырап,\nАнык тулпар Сарала\nКобулданган кашка тиш\nОозунда жаркырап,\nӨрдөктөй сүзүп дайраны\nКетип барат аркырап,"
  },
  {
    "id": "1688",
    "text": "Кобулданган кашка тиш\nОозунда жаркырап,\nӨрдөктөй сүзүп дайраны\nКетип барат аркырап,\nАртынан түштү эр Сыргак\nКарткүрөңдү чың коштоп,\nСылай-сылай камчылап,\nАстындагы үч тулпар\nҮстүндө оор жүгү жок,\nСүйлөйүн десе тили жок,\nАйбандан эстүү жаныбар,\nУй куймулчак Сарала\nБулт койгондо булт коёт,\nКылт өткөндө кылт коёт,\nЭэрчиткени эр Сыргак,\nАзизкандын көк жалы\nАман кечип өттү эми.\nКүрпүлдөктөн өткөн соң,\n\fАр жагында чаңдаган\nБоз жалпакка жеткен соң,\nМаңдай жагы жаңырык\nЖалгыз аттын жолу экен,\nКайнап жаткан калың журт\nКабарын билген киши жок,\nИчинде Жолой чоң экен,\nМанжуунун каны эмеспи\nЭзкаранын колу экен.\nОшол колго барганда\nДүрбөдү кытай дыркырап,\nОн башы менен миң башы\nБээжиндин жарым каны экен,\nАлмамбетти көргөндө\nБүткүл кытай чогулуп,\nТаазым кылды чуркурап,\nОшол колду бек кылып,\nАзизкандын Алмамбет\nКурап кеткен эмеспи,\nЖарым кандын алтын так\nМинип кеткен эмеспи.\nКалың кытай, манжууну"
  },
  {
    "id": "1689",
    "text": "Курап кеткен эмеспи,\nЖарым кандын алтын так\nМинип кеткен эмеспи.\nКалың кытай, манжууну\nБилип кеткен эмеспи.\nДүрбөп кытай чогулуп:\n«Бээжиндин каны келди», - деп,\nЧогулган журт ой кылат.\nОшол чакта Алмамбет\nБура тартып сумсайып,\nДоолбасты урду эле,\nКалың кытай, манжуунун\nБалбандарын чакырып,\nБуйрук кылып турду эле:\n«Кароолдогу сак түлкү\nСак түлкүдөн кеп уктум,\nСуук-Төрдүн төрүнөн,\nЖалгыз көздүн элинен,\nКазылуу жаткан орунан,\nЗыйкырчынын колунан,\nНечендеген алтын мүлк\nЧачып келет - деп уктум,\nБурут деген калк чыккан,\nМанас деген кан чыккан,\n\fОшол Манас түгөттүн\nКабарынан жан чыккан.\nКебетеси белгилүү,\nДаңзабызда чийилүү,\nМанастын жайын сурасаң:\n«Майлаган буудай жүздүү, - дейт,\nКүүгүм туман көздүү, - дейт,\nАаламга сереп салбайт, - дейт,\nОшол Манас келгенде\nУшул жаткан Бээжинден\nУкурук кайрар калбайт», - дейт.\nЖол тоздурган балбандар,\nЖатасыңбы бейкабар,\nАны менен ишиң жок?"
  },
  {
    "id": "1690",
    "text": "Укурук кайрар калбайт», - дейт.\nЖол тоздурган балбандар,\nЖатасыңбы бейкабар,\nАны менен ишиң жок?\nСуук-Төр ашып ал келсе,\nКаяша кылган кан өлөт,\nКапталгандын баары өлөт.\nӨлөт деген себебим,\nӨзөктөн күйгөн өрт жаман,\nӨздөн чыккан эмеспи\nӨрттөнгөн Алмаң жат жаман.\nЖараксыз жаткан эл жаман,\nЖалгыз кеткен бурутка\nАлмамбеттей кул жаман.\nКаканчындын Бээжинге\nЖетип кабар саламын,\nКырк кандын эли кытайдын\nБалбанын жыйып аламын».\nБу кабарды билген соң\nЖарым кандан кеп угуп,\nЖалпы кытай турабы?\nТопурак учуп, чаң толуп,\nТоктоно албай күркүрөп,\nЭзкара, Жолой кан болуп,\nТозуп жаткан көп калмак\nКумурскадай жан болуп,\nКачырдан күлүк минишип,\nКөк темирден кийишип,\nБоз алалуу туу болуп,\nБороондогон чуу болуп,\nКытайдын баарын жайнатып,\nКалың кытай артынан\n\fЭзкарага айдатып,\nЖелегин кармап имерип,\nАлмамбет турат айкырып,\nБарса-келбес жол эле,\nСуук-Төргө жиберип,\nБылкылдаган калың кол\nСуук-Төргө кеткен соң,"
  },
  {
    "id": "1691",
    "text": "Барса-келбес жол эле,\nСуук-Төргө жиберип,\nБылкылдаган калың кол\nСуук-Төргө кеткен соң,\nАйла менен Алмамбет\nТилегине жеткен соң,\nАлтын эшик дарбаза\nЭсенкандын ордосу\nОшону көздөп бет алды.\n«Айланайын, Сыргагым,\nАдамдан башка сырттаным,\nБашыңдагы кыр калпак,\nҮстүңдөгү сумбул тон,\nБашкага сыр билгизбе!\nЖыйырмада сен элең,\nКызы сулуу кытайдын,\nКерме моюн, кең көйнөк,\nКелберсиген бото көз,\nКелини сулуу кытайдын,\nОймок ооз, сулуу кыз\nОшону жаш жан көргөндө\nСүйлөбөй кантип токтолот,\nКөрүп ичиң чок болот.\nСүйлөп ийип кокустан\nБуруттугуң билгизбе,\nБилдирген соң, Сыргагым,\nНе муратка жетебиз?\nАй Жаң-Жуң кызы Бирмыскал,\nЭсенкан кызы Бурулча,\nУчураша кетебиз» -\nДеп, ошонтүп, Алмамбет\nСараланы самсытып,\nСанаа тартпай жол жүрдү.\nЭсенкан кызы Бурулча\nКайнаган кытай ичинде,\nОшол өткөн бир түндө\nАлмамбет көргөн түшүндө.\nКөргөн түшүн караса\nКөп кызыкка батыптыр,\n\fКөйнөгү жок жылаңач,"
  },
  {
    "id": "1692",
    "text": "Алмамбет көргөн түшүндө.\nКөргөн түшүн караса\nКөп кызыкка батыптыр,\n\fКөйнөгү жок жылаңач,\nАлмамбет менен жатыптыр.\nОйгонсо Алмаң жанда жок,\nКүйүп, азап тартыптыр.\nКайнап жаткан кытайга\nБир кишиге билгизбей,\nЖанындагы Бирмыскал\nСыбызгы менен айтыптыр:\n«Мыскал жан,\nмен көргөндү көрдүңбү?\nМен билгенди билдиңби?\nКүндүзү бүркөк, түнү ачык\nКүйүттүү Алмаң жайы экен,\nТүндө жатып түш көрдүм,\nКойнумда Алмам бар экен,\nАлмаңа куу жан зар экен».\nОшондо Ай Жаң-Жуң кызы\nБирмыскал,\nА да зардап муну айтат:\n«Кайрылып келер Бээжинге,\nКадыр түн болор түн кайда?\nАлмамбет, Чубак аты уйкаш\nКеле турган күн кайда?\nАсмандагы жылдыздай\nБатышарга күн кайда?\nЭркелешип койнуна\nЭжеке, жатыша турган күн кайда?\nАйза кармап Алмамбет,\nАты уйкаш эр Чубак,\nЭкөө келип Бээжинге\nКыргын салар күн кайда?\nАтышып жатып кытайдан\nЭкөөбүздү олжого\nАла турган күн кайда?!\nУшуну айтып эки кыз\nКөңүлдөрү бөлүнөт,\nОшо кезде эки кыз"
  },
  {
    "id": "1693",
    "text": "Экөөбүздү олжого\nАла турган күн кайда?!\nУшуну айтып эки кыз\nКөңүлдөрү бөлүнөт,\nОшо кезде эки кыз\nКөзүнүн жашы төгүлөт.\nЭсенкан кызы Бурулча\nОйлонуп туруп шумдукту,\nОшондо элине кылды буйрукту.\nАйтып турган буйругу:\n\f«Корголоп турган капкачы,\nБүгүн капканын оозун жаппачы!\nКайтарып турган тыңчылар,\nСакчың менен биригип,\nЖаныма бирөөң жатпачы,\nСурнайчы, жөө күлүк,\nКабарыңды тартпачы!» -\nДеп, ошону айткан соң,\nКабарчынын баарысы\nКачып кетти чуркурап,\nЭэн калды эшиги,\nЖабылган жок кытайдын\nОрдодогу тешиги.\nОшо күнү кытайдын\nКырк кандын кызы чогулуп,\nЖылаажын оюн, той кылган\nТойго аралаш берендер\nЖалгыз жол менен желиптир,\nБөлөк-салак кез эмес,\nЧагаан айда келиптир,\nОйноп жаткан көп кыздар\nАлмамбетти көрүптүр,\nКызылала чечекей\nКызыктуу кийим кийиптир,\nКызыгын көрчү дүйнөнүн\nАлмамбетти тааныбай,\nТойго келген жарым кан,\nЖарым кан - деп жүрүптүр.\nБээжиндин жарым каны, - деп,"
  },
  {
    "id": "1694",
    "text": "Алмамбетти тааныбай,\nТойго келген жарым кан,\nЖарым кан - деп жүрүптүр.\nБээжиндин жарым каны, - деп,\nКыздардын кызык саны, - деп,\nАстындагы тулпары\nЭрендин минер канаты,\nОшондой канды көргөндө\nКытайлардын кыз-келин\nКөңүлүн кандын көтөрүп,\nОюн салып, тамаша\nКыла келген адаты.\nЖабылып кыздар келгенде,\nКызыгып Сыргак турганы.\nСыргак баатыр болгону,\nСыргак атка конгону,\nМурунтан кытай келе элек,\n\fМундай сулуу кыз-келин\nЭч бир жактан көрө элек.\nАлдындагы Алмамбет\nКыз-келин менен табышып,\nМоюн алышып өбүшүп,\nАйтса тилин жан билбейт,\nӨлөң айтып калды эми.\nЖанындагы Сыргагы:\n«Жана кудай урду!» - деп,\nАрам сактап калды эми.\nОшондо Сыргак муну ойлойт:\n«Кароолчусун өлтүрүп,\nӨтөйүн деген экен го,\nКайтадан кытай бу болуп,\nКетейин деген экен го!\nАрамдыгы билинсе,\nАртынан аңдып жетейин,\nБашыңды кесип алайын,\nАйкөл Манас алдына\nКайтадан алып барайын!»\nУшинетип эр Сыргак\nАртынан кетип баратса,"
  },
  {
    "id": "1695",
    "text": "Айкөл Манас алдына\nКайтадан алып барайын!»\nУшинетип эр Сыргак\nАртынан кетип баратса,\nЖаң-жуң кызы бир бөлөк,\nЗубун-зубун сулуу бар,\nЖаңы барган Сыргакка\nБаары каптап жабылды,\nЖанына бирөөн жолотпой,\nБаатыр Сыргак жаш бала\nАйбалтага камынды.\nСыргактын түрүн көргөн соң,\nМоймолжуган сулуулар\nКайра тартты каалгып,\nБала Сыргак көйкашка,\nӨзү жандан бир башка,\nКызды көрүп элебейт,\nБучкагына теңебейт.\nКайра тартып калың кыз\nЖамандашып Сыргакты\nКытайынча тилдешип,\nКыңылдашып сүйлөшүп,\nКордоп турду ошондо.\nСыргак турат жалаңдап,\n\f«Жарым кандын артынан\nЭэрчип келген жинди», - деп,\nШылдың кылып күлүшүп,\nКыздар турат жамандап.\nЭсенкандын дарбаза\nЭэн калган эшиги,\nСакчылардан бири жок,\nКармап турган бир киши.\nБурулчага жетүүгө,\nУчурашып кетүүгө,\nЭки көзү төрт болду,\nИчи толуп өрт болду,\nКүкүк менен Зейнептей,\nЖетише албай дарт болду.\nУшинетип турганда\nБийик соккон чоң себил,\nЧоң себилде ордодон"
  },
  {
    "id": "1696",
    "text": "Жетише албай дарт болду.\nУшинетип турганда\nБийик соккон чоң себил,\nЧоң себилде ордодон\nЭсенкандын Бурулча\nАлмамбетти көргөндө\nЭси кетти элдиреп,\nЭрип кетип тулку бой,\nКарап калды жалдырап,\nЭки көздөн жаш агып,\nБаса албастан алсырап,\nСыйдалыгы Бурулча\nСыйра бүткөн талындай,\nЧынардай бою теңселип,\nЭсенкандын багындай.\nКара жерге кар жааса,\nКарды көрүп, этин көр.\nКар бетине кан тамса,\nКанды көр да, бетин көр.\nБурулчаны көргөндө\nБууругуп Алмаң туралбай,\nАстындагы Сарала\nЭр Сыргакка карматып,\nАзизкандын жалгызы\nЧолпондой көзүн жайнатып,\nБоюнда жабдык кыңгырап,\nБир бөйрөгүн таянып,\nКылычына сүйөнүп,\nКороздой мойну койкоюп,\n\fБасып кирди ордого.\nЭр Алмамбет зыңгырап,\nЭсенкан кызы Бурулча\nКолунан кармап көрүшүп,\nАйкалыша кучактап,\nМойнунан жыттап турду ошол.\n«Бусурман эсен бардыңбы?\nЭсиңе мени алдыңбы?\nЭче жылы дарек жок,\nМээнетке мени салдың го!\nМундан мурун кайрылып,\nБээжинден чалгын чалдыңбы?"
  },
  {
    "id": "1697",
    "text": "Эче жылы дарек жок,\nМээнетке мени салдың го!\nМундан мурун кайрылып,\nБээжинден чалгын чалдыңбы?\nМанаска кеңеш салдыңбы?\nКеңеш кылбай Манаска,\nКеп салбаган сен кандай?\n«Өмүрлүккө достум, - деп,\nАлмамбет качан келет?» - деп,\nКалың кытай журтуна\nКеп бербей жүргөн мен кандай?\nУрдун уулу сен элең,\nУбайым, кайгы көп тартып,\nБээжинден башка көз артып:\n«Алмамбет качан келет? - деп,\nКүйүп жүргөн мен элем».\nОшондо Алмаң мындай дейт:\n«Бейпайды журтка салганда,\nСени тартып алгандай,\nБел байлаган белим жок,\nМедер кылар артымда\nМен бу жерден качканда,\nАртымда Манас шерим жок,\nКыймалуу чыгдан чалдырдым,\nКылчайбай сизге кеткеним,\nЭнекемди ошондо -\nКытайга жолдон алдырдым.\n«Аман жетсем бурутка\nСөөгүн таап алам, - деп,\nОролушуп шер менен,\nОрдолуу журтка эл менен\nКайта келип Бээжинге\nКатуу кыргын салам, - деп,\nКудай берсе Бурулча\n\fОшондо сени алам, - деп,\nМен бурутка барганда\nКөргөнүм жарык түн экен,"
  },
  {
    "id": "1698",
    "text": "Кудай берсе Бурулча\n\fОшондо сени алам, - деп,\nМен бурутка барганда\nКөргөнүм жарык түн экен,\nОн эки кан, көп кыргыз,\nОртосунда Манас кан\nОшол колду баштаган,\nАзизкандын мен Алмаң,\nБу келишим, Бүкөш жан,\nСен үчүн эмей, ким экен?\nБекитилүү Бээжинге\nБеттеп кыргын салам, - деп,\nБейилим кетти, Бүкөшүм!\nМелтиреген бото көз\nТөрүңдөн тартып алам, - деп,\nМен Манаска барганда\nЭркин жаткан буруттун\nТагын кантип минейин,\nКысталаң кыстап келгенде,\nЧыркырап ыйлап турганың\nЭстебей кантип жүрөйүн, Бүкөш!»\nМуну айтып Алмамбет\nТамашага баткан жок.\n«Жолго кесир болот», - деп,\nБелин чечип жаткан жок.\nАсыл жанын айланып,\nАнда-санда үргүлөп,\nАлтын жаак айбалта\nЧекесине таянып,\nКара калпак кыргагы,\nАт кармаган Сыргагы\nКурчтап соккон айбалта\nКарыштыра ирмеди,\nАлмамбет жаткан капшытты\nЖара чаап жиберди.\n«Алмамбет!» - деп кыйкырып,\nЧаңырып Сыргак жиберди:\n«Айланайын, Алмамбет,\nТаласка тиккен бак барбы?"
  },
  {
    "id": "1699",
    "text": "«Алмамбет!» - деп кыйкырып,\nЧаңырып Сыргак жиберди:\n«Айланайын, Алмамбет,\nТаласка тиккен бак барбы?\nКүлүп-ойноп жатуучу,\nКүндүзү кымыз, түнү кыз,\nТаластагы чак барбы?\nЖылгындылуу өзөндө,\n\fЧоң Кең-Колдун боюнда\nКеп калбай минер так барбы?!\nЖатканда жамбаш талбайбы?\nКызыл көйнөк, тасма бел\nКыздан сулуу Бурулча,\nОйноп-күлүп жатканда\nКапкайдагы кароолчу,\nКайтарып турган сакчылар\nДарбазаны жаппайбы?!\nКапшыра чайнап ээрдин\nКытайлардын колунда\nАлмамбет, Сыргак калбайбы?!\n«Беренжисин салынып,\nБээжин минер күлүк, - деп,\nКаңдагайын салынып,\nКалдай минер күлүк, - деп,\nМинип келген үч тулпар\nКытайлар олжо кылбайбы?!»\nМуну Алмаң укканда\nАдамдан бөлөк артык шер,\nАтышып Бээжин көп көрүп,\nАдис болгон кайран эр.\nАйбалтасын бек кармап,\nАла турду түйүлүп,\nЭсенкандын Бурулча\nАй Жаң-Жуң кызы Бирмыскал:\n«Арслан Манас баатырга\nБелек ала баргын», - деп,\nЫргып турду чыркырап.\n«Жылкыны тийип ала бар,"
  },
  {
    "id": "1700",
    "text": "«Арслан Манас баатырга\nБелек ала баргын», - деп,\nЫргып турду чыркырап.\n«Жылкыны тийип ала бар,\nКейип калды ашык, - деп,\nКөңүлгө бизди бекитип,\nБелекке бердим бир буюм,\nЖан кисеңе сала бар.\nКан Манаска бербесең.\nКөздүн жашын көрбөсөң,\nКайрылып Бээжин келбесең,\nАк боз атым такалайм,\nАнтыңды өзүң көтөр, - деп,\nОшондо сени жакалайм.\nАлып калсаң оңолдум, Алмам,\nАлалбай Бээжин сен кетсең,\n\fЭрге тийбей так өтүп,\nСен - деп, жүрүп, мен өлөм, Алмам!»\nКол алышып коштошуп,\nКозголуп Алмаң түйүлүп,\nКылыч кында кыңгырап,\nКыр-Кайыңды бет алып,\nАлмамбет, Сыргак эки эр\nЖүрүп кетти зыңгырап.\nАрслан Сыргак артында:\n«Жылкыны качан көрөм», - деп,\nСыргактын ушу дартында.\nИйри-буйру суу менен,\nИт жойлобос жол менен,\nАтагы калган Бээжинге\nКыр-Кайың деген төр менен,\nОшол төргө барганда\nКараса көзгө илинбейт,\nКумурскадай жыбырап,\nКайсы экени билинбейт.\nКамап коёр тамы бар,\nКапырдын малы дебесе,"
  },
  {
    "id": "1701",
    "text": "Кумурскадай жыбырап,\nКайсы экени билинбейт.\nКамап коёр тамы бар,\nКапырдын малы дебесе,\nБелгилүү жылкы жаныбар.\nЖылкычынын ичинде\nТору айгырчан Шээрдей,\nАйгыр минген Жаңыбай,\nЖылкычы башы Карагул\nЭки бирдей каны бар.\nАйдап алсак жылкыны\nКүрүлдөтүп калың шор,\nЭсиңе алгын Сыргагым,\nЖылкычыдан экөө соң\nКарткүрөң баштаар ушул жол.\nЧылбырдан кармап кабыштап.\nАйбан да болсо Карткүрөң\nАйтайын десе тили жок,\nАшкере жолду табыштап,\nАжыбайдын Карткүрөң\nАсыйын санап келгенде\nАлтымышка толгон кез.\nЖелгенине жел жетпейт,\nЖетик күлүк Карткүрөң\nБасканына мал жетпейт,\n\fМалдан күлүк Карткүрөң,\nЧыңдашкан жоого кез келсе,\nЧылбырын тартып талдырбайт,\nЧындап кудай урбаса,\nМингенин жоого алдырбайт.\nБетеге чалып кайрылбайт,\nБелгиленген кишидей\nБир көргөн жолдон айрылбайт.\nОкоро түйгөн чылбырды\nМоюнга ороп кабыштап,\nБолумдуу көк жал Алмамбет\nКеңири күрмөп мойнуна\nКарткүрөңгө табыштап:\n«Айта жүрөр санат, - деп,"
  },
  {
    "id": "1702",
    "text": "Болумдуу көк жал Алмамбет\nКеңири күрмөп мойнуна\nКарткүрөңгө табыштап:\n«Айта жүрөр санат, - деп,\nАйбан да болсо жаныбар,\nАйкөл Манас алдынан\nАлып келген канат, - деп,\nБөйрөк-бөйрөк туура жол\nБөлүнгөн жолду ташта, - деп,\nБөлөк жакка бурулбай\nКагылайын Карткүрөң,\nБусурман көздөй башта» - деп,\nСуулуктан кармап имерип,\nСултан берген Карткүрөң\nОшо жерде агытып,\nЖылкыны көздөй жиберип,\nАлтын айдар, чок белбоо\nАзизкандын жалгызы,\nУлаккандын Сыргагы,\nУшундай жерге келгенде\nУялуу коргон чынары,\nАдырды көздөй дыр коюп,\nАдырда калың жылкынын\nАртына чыгып берениң,\nМылтык менен бир коюп,\nУдаа-удаа үч атып,\nБарабанды койгулап,\nДоолбасты чапкылап,\nАлмамбет, Сыргак аралаш\nАйкырып тийди жылкыны.\nЧатыратып сан жылкы\nТумандатып тийген жер,\n\fОртодон чыккан жылкыны\nОён тууган Алмамбет\nОюп тийип келатат,\nЧетке чыккан жылкыны\nЧенебеген эр Сыргак\nБирин кайра жибербей,\nКошо тийип келатат."
  },
  {
    "id": "1703",
    "text": "Четке чыккан жылкыны\nЧенебеген эр Сыргак\nБирин кайра жибербей,\nКошо тийип келатат.\nСандаган түмөн көп жылкы\nЖер айрылып чуркурап,\nБаспай семиз бээлери\nӨз жерине жөлөнүп,\nКара экени билинбейт,\nЖе тору экени билинбейт.\nТийип алган көп жылкы\nКапкара чаңга бөлөнүп,\nЖээрде айгыр минген Жаңыбай\nАйзакерден ыктуу экен,\nБала чактан жатышып,\nАлмамбетти мурунтан\nБиле жүргөн мыктуу экен.\n«Өзүм көргөн качкынга\nКайрылып согуш салам, - деп,\nСан жылкыдан айрылып,\nКантип тирүү калам, - деп,\nАжалым жетсе өлөйүн,\nАлым келсе жылкыны\nМен кайтара тиейин,\nЭң кур десе, жартысын\nЧатыратып бөлөйүн».\nМуну ойлоп Жаңыбай\nАртынан: «Чу! - деп, камынып,\nАркасынан жылкычы,\nБаары мунун кырк киши,\nЖылкы тийген Алмаңа\nЖамгырдай кылып жаа атты,\nМөндүрдөй кылып ок атты.\nЖетип келди жабылып,\nКырк бир киши чуратып,\nЖылкычы башы Жаңыбай\nОлдой-солдой теминип,\nОңдоп-солдоп камчы уруп,\nКолундагы сыр найза\n\fИйиле түшүп былкылдап,"
  },
  {
    "id": "1704",
    "text": "Олдой-солдой теминип,\nОңдоп-солдоп камчы уруп,\nКолундагы сыр найза\n\fИйиле түшүп былкылдап,\nЧымын жанын аябай,\nАлмамбетке бет алып,\nКачырып калды Жаңыбай,\nӨлөмүн, - деп санабай,\nАлтын айдар, чок белбоо\nАзизкандын Алмамбет\nБура тартып зыргытып,\nКарабастан жылкыны\nТаштап ийди ыргытып,\nАйдай бетин нур чалып,\nАзизкандын Алмамбет\nАрттан келген кытайга\nАйкырып кирди кол салып,\nАры-бери шыпырып,\nАралашып өттү эле.\nЖеткен жерден кытайды\nЖеткилең кыраан Алмамбет\nЖээрде айгыр үстүнөн\nКөмө коюп өттү эми.\nКырк жылкычы аңгыча\nОңолтуп атка мингизип,\nКайра коштоп алганча,\nУлак кандын Сыргагы\nУшундай жоону көргөндө\nТоктобогон кырааны,\nЖелдей болуп жетти эми,\nЖаңыбайдын мойнунан\nКыя чаап өттү эми.\nАлмамбет, Сыргак биригип,\nАрсландай болуп жаланып,\nАжалы жеткен жылкычы,\nБаары мыкты кырк киши\nБүткүл кырды ошондо.\nТору айгыр минген Карагул\n«Чү!» - деп, кетсе чаң чыгып,\nҮстүндөгү Карагул\nКаарынан жан чыгып:"
  },
  {
    "id": "1705",
    "text": "Тору айгыр минген Карагул\n«Чү!» - деп, кетсе чаң чыгып,\nҮстүндөгү Карагул\nКаарынан жан чыгып:\n«Эки бирдей бурутту\nКабат сайып өтөм, - деп,\nКырк бир киши өлтүртүп,\nКантип тирүү кетем, - деп,\n\fБул экөөнү өлтүрүп,\nЖылкымды айдап кетем», - деп,\nКамыштуунун чөлүнө\nЖеке келди Карагул.\nЖылкы алдында Алмамбет,\nАртында Сыргак кара көк\nАйбалтасын шайланып,\nКылычын кынай байланып,\nКаарданып дардактап,\nКара жанды аябай,\nСыргакка келди барбактап,\nАтка жеңил, тайга чак,\nКабылан көк жал эр Сыргак\nТүгөнгөн камыш урчуктан,\nКарагулдай калмакка\nКезигишти эр Сыргак\nУзата жаткан тумшуктан.\nЭр Сыргакты көргөндө\nКаарына чыдабай,\nТору айгыр оозун буралбай,\nТоктолуп калмак тура албай,\nИмерилип кылт коюп,\nКачууга калмак булт койду.\nКөздү ирмеп алганча,\nКөк жал Сыргак жетти эми:\n«Калмак ээр кашы, - деп,\nКак жүрөктүн башы», - деп,\nАйза имерип алды эми,\nЖеткен жерден берениң\nМуштап туруп калды эми."
  },
  {
    "id": "1706",
    "text": "Как жүрөктүн башы», - деп,\nАйза имерип алды эми,\nЖеткен жерден берениң\nМуштап туруп калды эми.\nАстындагы Көкчебич\nБашын жерге салыптыр,\nТумшугу менен жер чулгуп,\nАраандай оозун ачыптыр,\nОозунан көбүк чачыптыр,\nАла качып Көкчебич,\nАртында калмак калыптыр.\nКарагул калмак камынып,\nӨлбөс жагын ойлонуп,\nАрам сактап калыптыр.\nТөбөсүндө айдарын\nТүйө өргөн эмеспи,\n\fАлмамбет менен бир окуп,\nАдис болуп зыйкырга\nБирге келген эмеспи.\nМурун жоону көп көрүп,\nКөнгөн калмак эмеспи,\nОшол чакта Карагул\nЧалыштап аты токтолду,\nИт-Кечпестин Кара-Суу\nИт балдак уруп жоголду.\nКарагул качып кеткен соң,\nМурадына эки эр\nТиктегенге жеткен соң,\nКүндө айдады жылкыны,\nКүндө өзү болбостон,\nБир жерге жатып конбостон,\nТүн да айдады жылкыны.\nТулпарын бир дем чалдырбай,\nЖатып уйку кандырбай,\nЧырым уйку албастан,\nАт үстүнөн ашын жеп,\nҮргүлөй түшүп ойгонуп,\nКытай кууп келерин\nБилип булар келатат,\nАлдына салып жылкыны"
  },
  {
    "id": "1707",
    "text": "Үргүлөй түшүп ойгонуп,\nКытай кууп келерин\nБилип булар келатат,\nАлдына салып жылкыны\nАсманга жакын тийгизип,\nСүрүп тийип келатат,\nСемиздеп калган жылкыны\nАйза менен койгулап,\nАйдап кууп келатат,\nКулун-тайы жеталбай,\nЖолдо калып келатат.\nӨлүп көбү тирүүлөй\nЖолдо калып келатат,\nАр күлүгүн ар башка\nТынбай кууп келатат,\nКыйык калпак, кыргый көз,\nКыраан көк жал эр Сыргак\nЧуркуратып жылкыны\nАл учуна бир чыгып,\nБул учуна бир чыгып,\nҮстү-үстүнө койгулап,\nМуштап коюп келатат.\n\fЖылкы айдап оолугуп,\nАрага канча жол жүрүп,\nКүрпүлдөктүн Сары-Суу\nОшого келип жолукту.\nОшол чакта Карткүрөң\nБашын жерге салыптыр,\nБудур-будур муунак жол\nМуундан Күрөң жаңылбай,\nАдыр-адыр айры жол\nАндан дагы жаңылбай,\nАлдыңкы өткөн жол менен\nАйбандан эстүү Карткүрөң,\nБурулбастан келиптир,\nАлмамбет кескен кысык жол,\nАны Күрөң көрүптүр,\nАдашып жолдон кылт койбой,\nТак кечүүгө келиптир.\nКечүүгө Күрөң келгенде"
  },
  {
    "id": "1708",
    "text": "Аны Күрөң көрүптүр,\nАдашып жолдон кылт койбой,\nТак кечүүгө келиптир.\nКечүүгө Күрөң келгенде\nМаралдай башын көтөрүп,\nЖылкыга карап кайрылып,\nБир кишинеп алды эми,\nБурулбастан токтолуп,\nЧурап сууга кирди эми,\nКамбар ата кара айгыр\nКайрылбастан токтолбой,\nКарткүрөңдүн артынан\nУдаа сууга кирди эми,\nМунун арты жагынан\nБилериктүү сары айгыр\nБурулбай кирди дайрага.\nТыбыраган жаш кулун\nСууга кетти чуркурап,\nЧуулдатып бээлерин\nКулунсуз айдап алды эми,\nАлсыздардын баарысы\nАгып кетти дайрага,\nКөйкашканын баарысы\nКечип чыкты дайрадан.\nАйдоого дагы кирди эми,\nСай күлүктүн баарысын\nАлмамбет, Сыргак - эки эр\nАстына салып ийди эми.\n\fСуудан чыгып алганда\nЖер союлуп көп жылкы\nЖайнап чыгып баратат,\nЖердин бетин бербестен,\nКайнап кетип баратат.\nБарган сайын күчөгөн,\nБаракелде күлүгү,\nЧыйрыгып эти калганга\nКуландай болуп тиштешип,\nОйноп кетип баратат.\nЧаңдан күнү түн болду,\nЖылкыны адеп тийгенде,"
  },
  {
    "id": "1709",
    "text": "Куландай болуп тиштешип,\nОйноп кетип баратат.\nЧаңдан күнү түн болду,\nЖылкыны адеп тийгенде,\nДайрадан өтүп келгенде,\nТак он эки күн болду.\nАлтын айдар, чок белбоо\nАзизкандын оёну\nАбал баштан Калчаны\nАйтып жүргөн кеби бар,\nАлөөкөнүн Коңурбай\nАртыман жетип кубалап,\nАтышат деген шеги бар.\nКытай кэзде Алмамбет\nКырмызылап айдарын\nӨрүп келген эмеспи,\nКырк кандын эки кытайга\nКыргын салып башында,\nШейит болуп энеси,\nӨлүп келген эмеспи.\nКытайдын эли кырк кан эл,\nКырылышып кыйрашып,\nКызыл канга боёлуп,\nКызык согуш кыргынды\nКыраан көк жал Алмамбет\nКөрүп келген эмеспи.\nБура тартып Алмамбет,\nАнык арслан кара көк:\n«Арт жагымды карайын», - деп,\nБирдей белес кыраңга\nБастырып чыгып келди эми,\nКөзүн салып Бээжинге,\nКөптүгү көлдөй кечилге\nКөз чаптырып турду эми.\n\fКарап турса Алмамбет,\nЖаралуу болгон Карагул\nКачып Бээжин барыптыр,\nКакандын жаткан шаарына\nКабарды жетип салыптыр:\n«Алмамбет, Сыргак экөөлөп"
  },
  {
    "id": "1710",
    "text": "Качып Бээжин барыптыр,\nКакандын жаткан шаарына\nКабарды жетип салыптыр:\n«Алмамбет, Сыргак экөөлөп\nАлып кетти жылкыны,\nКырк жылкычы, Жаңыбай\nБаарын кырып сойлотуп,\nБаарыбызды кыйратып,\nАчып кетти уйкуну,\nСоюп кетти буруттар\nКароолдогу шериңди,\nСындырып кетти түгөнгүр,\nДем кылар сенин демиңди.\n«Түп кароолду чалдым, - деп,\nТүмөндөгөн буруттун\nТүбүнө жете бардым», - деп,\nТүгөт калча Коңурбай,\nКалп айтканын карачы!»\nБу кабарды укканда,\nАлөөкөнүн Коңурбай\nКаарданып жулкунуп,\nДүмөктү Калча баштаптыр,\nКаарына чыдабай,\nКырк кандын эли кытайы\nБузулуп кете жаздаптыр.\nАтка минген ыктуусун,\nАйзакерден мыктуусун,\nЖыямын, - деп, Карыкан\nЖин тийгендей бакырган.\nКоңурбайды баш кылып,\nӨң балбанын чакырган.\n«Өзү тийген бурутту\nАйдап жүрүп курут, - деп,\nАртынан айдап түргүн, - деп,\nАлакандай бурутту\nӨз убалы өзүнө,\nӨзү тийген эмени\nБирин койбой жерине,\nМекени көздөй сүргүн», - деп,\nМуну айтып Карыкан,"
  },
  {
    "id": "1711",
    "text": "Өзү тийген эмени\nБирин койбой жерине,\nМекени көздөй сүргүн», - деп,\nМуну айтып Карыкан,\n\fКоңурбайдай калчага\nКөк темирди кийгизди,\nАлгараны мингизди.\nКечилден түмөн кол берип,\nМиңдеген балбан да берип,\nКуугунтукка жүргүздү.\nМунун арты жагынан\nОк өтпөстү кийгизип,\nЧоң күрөңдү мингизип,\nМанжуунун каны Эзкара,\nЭзкараны жиберген.\n«Каптап уруш салгын, - деп,\nКызы түгүл буруттун\nКатынын талап алгын», - деп\nЧоң Ылама балбаны,\nЧоң Жолойдой калмагы,\nМуну кошо жиберген.\n«Бөйрөктөн кыргын салгын, - деп,\nКолуңдан келсе качкынды\nТирүү кармап алгын», - деп,\nЭсенкан уулу Бөрүкөз\nМуну кошо жиберген.\nЖөө күлүктөн кол берип,\nКүлүгүнүн колуна\nҮзүлбөстөй тор берип,\nТопурак учуп тоз болду:\n«Бизди кармап алууга\nОй, Сыргагым, угуп тур,\nОн эки Бээжин козголду.\nЖылкың менен жылас бол,\nЖыргалым, Сыргак, тура тур,\nКандай заман, кандай күн,\nКагылайын, Сыргагым,\nБолор экен кандай түн?\nТүрү бузук капырлар"
  },
  {
    "id": "1712",
    "text": "Кандай заман, кандай күн,\nКагылайын, Сыргагым,\nБолор экен кандай түн?\nТүрү бузук капырлар\nКаарданып алат бейм,\nКалың кытай көптөшүп,\nТирүү кармап алат бейм!\nКамышты көр, селди көр,\nКаптаган кытай элди көр,\nАрт жагыңдан жайнаган\nКумдай кытай журтту көр.\n\fАдамдын башы кагышат,\nАйзанын учу чабышат,\nЖер айланып кылкылдайт,\nОшол кытай ичинде\nКырааны Калча чоң келет,\nУгуп тургун, Сыргагым,\nКысталып жанга зор келет,\nЭкөөбүз эмес, Сыргагым,\nКылымды бузар кол келет.\nБаатырлык бизде сында жок,\nБакырып жоого кирүүчү\nБаягы Чубак мында жок,\nКагылайын Сыргагым,\nКас айланбас коо жок,\nКапталдан кирип калуучу,\nАжыратып алуучу,\nКабылан Манас зоо жок!\nМуну менен урушсак\nАжыбай, Бакай каны жок,\nМузбурчак, Көкчө дагы жок,\nБел байлаган белиң жок,\nБизди айрып алуучу\nБелгилүү Кошой, эр Төштүк,\nЭки бирдей шериң жок!\nКызыкты кытай салат бейм,\nЖылкы түгүл, Сыргагым,\nЭкөөбүздү айланып,\nТегеретип алат бейм."
  },
  {
    "id": "1713",
    "text": "Кызыкты кытай салат бейм,\nЖылкы түгүл, Сыргагым,\nЭкөөбүздү айланып,\nТегеретип алат бейм.\nБашка коок кийгизип,\nАяк-бутту бек байлап,\nКарыкандын алдына\nТирүүлөй байлап барат бейм,\nКордукту бизге салат бейм!\nБилгин, Сыргак, кабылан\nКолду сууга салалы,\nКол дааратты алалы,\nБутту сууга салалы,\nБут дааратты алалы.\nАйза кармап, топ бузсак,\nАжал жетип окко учсак,\nАкыреттин жайына\nАдал бойдон баралы».\n\fАлмамбет айтып турганда,\nАнда Сыргак муну айтат:\n«Ажалы жеткен өлбөйбү?\nБашка келген балаага\nМендеси кургур көнбөйбү?\nТирүү жүргөн көп адам,\nӨлбөймүн, - деп, жутунат,\nБериште беш кол сунганда\nӨлүмдөн кимдер кутулат?\nКиргизбейби казган көр,\nУшунчалык ааламды\nЖутуп турган кара жер.\nКайгырба Алмам, султан сен,\nКүн тийбестен биздерге\nКараңгы болор түн кайда?\nКалың манжуу, көп кытай\nКагышарга күн кайда?»\nКолуктусун көргөндөй,\nКабагым-кашым дебестен,\nКашкайып турду сүйүнүп,\nАлмамбет, Сыргак - эки эр"
  },
  {
    "id": "1714",
    "text": "Колуктусун көргөндөй,\nКабагым-кашым дебестен,\nКашкайып турду сүйүнүп,\nАлмамбет, Сыргак - эки эр\nМуну айтып турганда,\nАйтайын десе тили жок,\nАйбандан эстүү Карткүрөң\nБура тартып кишенейт.\nСалып келди ошондо,\nАтышка кийсе ок өтпөс,\nЖакасы алтын, жеңи жез,\nКош бадана, торгой көз,\nКелеме жака, кең күрмө,\nКаныкей кылган суп чепкен,\nАлмамбет менен Сыргакка\nАрнап тиккен куп чепкен\nКең коюп, темир кадаткан,\nКелтенин огун жадаткан.\nБараңдын огу батпаган,\nЖебенин огу жетпеген,\nТиштеп жатып бул тонду\nКашка тиши талыккан,\nТиктеп жатып, чың жасап,\nКайран көздү карыткан.\nБир кабатын жибектен,\n\fЖибек салып талдырган,\nКумга аралаш буланы\nАнын ары жагына\nКарыш алып салдырган.\n«Алышып Бээжин барганда\nАралап жоого кирет, - деп,\nКапырдын огу тиет, - деп,\nОк жаңылып кетет, - деп,\nКокус ажал жетет, - деп,\nЭкөө алмаз болот, - деп,\nАлмамбет, Сыргак - эки эр,\nАйкөлүм төрөм айрылса,\nӨрт өчкөндөй болот», - деп,"
  },
  {
    "id": "1715",
    "text": "Алмамбет, Сыргак - эки эр,\nАйкөлүм төрөм айрылса,\nӨрт өчкөндөй болот», - деп,\nАкылдуу катын Каныкей\nБелекке берген суп чепкен.\nЭки көк жал ошондо\nКарткүрөңдүн үстүнөн\nЧечип алып кийинип,\nКабыргада темирди\nАйдалыга кийинди,\nОк өтпөгөн себилди,\nАчык жерин койбостон,\nЭки эмчектин алдына,\nКак жүрөктүн башына,\nӨпкө-боор тушуна,\nЭки жагы бөйрөккө\nАр шайманын бекитип,\nКөк темирге бөлөндү.\nБура тартып Карткүрөң,\nБаштап калың жылкыны\nАлдына түшүп жаныбар,\nЖолго салды Карткүрөң,\nНече-нече адырдан\nӨтүп чыгып баратат,\nБаскан изден жаңылбай,\nКетип Күрөң баратат.\nКарткүрөң баштап алыптыр,\nКапырдын шери Коңурбай\nКубалап жетип калыптыр.\nКалча келип калган соң,\nКаарданып бакырып:\n«Бачым бери келгин!» - деп,\n\fЭр Сыргакты чакырып.\n«Артынан жетип жылкыны\nАянбастан айдай бер,\nАдырмакта токтой кет,\nАлты күндө барбасам,\nАртыңдан жетпей мен калсам:\n«Алмамбетим өлдү», - деп,\nАйтып журтка жоктой кет!"
  },
  {
    "id": "1716",
    "text": "Алты күндө барбасам,\nАртыңдан жетпей мен калсам:\n«Алмамбетим өлдү», - деп,\nАйтып журтка жоктой кет!\nАдырмактан кезиксе,\nАркар атып жеп кеткин.\n«Асылым Алмам көйкашка\nДүйнөдөн өттү», - деп, кеткин!\nКүпүлдөтүп жылкыны\nКүндүз, түндө кубалап,\nАт куйругун түйүп кет,\nАры четин айтайын,\nЖети күнү күйүп кет.\nЖети күндөн мен калсам,\nАйдаган жылкың чачып кет:\n«Арсланым Алмам өлдү», - деп,\nАрт жагына кайрылбай,\nАйкөлүң көздөй качып кет.\nАман жетсең Таласка айт:\n«Жалгызым Алмам өлдү», - деп,\nДосум, арсланым Манаска айт.\nБозоруп жаткан чалкарды,\nБолжобой ашар тоо эмес,\nКебез белбоо, кең өтүк,\nКечилдин каны Коңурбай,\nКемитпестен айтайын,\nКапырдыгы болбосо,\nКемитүүчү жоо эмес».\nМуну айтып Алмамбет\nСараланы бурду эми.\nБура тартып кашкайып,\nЖекеге жеке турду эми,\nЖаны калбай бакырып,\nКарткүрөңдүн артынан\nКайнаган калың жылкыны\nКабылан көк жал эр Сыргак\nКууп барат жапырып,\nТийип барат жылкыны"
  },
  {
    "id": "1717",
    "text": "Кайнаган калың жылкыны\nКабылан көк жал эр Сыргак\nКууп барат жапырып,\nТийип барат жылкыны\n\fЫсламды көздөй сапырып,\nБу дүйнөдө мал ачуу,\nАлөөкөнүн Коңурбай\nИзине салып жылкынын\nКеле жатат чоң Калча:\n«Жеке!» - деп ураан чакырып.\nМинип келген астында\nАлгарадай кара атты\nКара атынын бар эле\nКапталында канаты.\nКачан болсо ааламды\nАлөөкөнүн Калчасы\nТалкандай чалган адаты.\nАйзакерден ыктуу кул,\nКанча калың жоо болсо,\nАйласын билген мыктуу кул.\nАлгарасын булкунтуп,\nКаарына чыдабай,\nЖер солкулдайт дүңгүрөп,\nҮнүн уккан туралбай,\nБүткөн бою дүркүрөп.\nАстындагы Алгара\nБашын жерге салыптыр,\nКатынын кара баскансып,\nЖоосу жакын качкансып,\nКаарданып кытайын,\nКудай уруп салыптыр.\nБөксөгө түшө бакырып:\n«Мөндү!» - деп, ураан чакырып:\n«Жетимиш жаны болсо да,\nКолунан кармап алам, - деп,\nКезиккенде буруттун\nБашын кесип алам, - деп,\nӨзү тийген бурутту\nТөбөсүнөн басам, - деп,\nУшул жолдо келгенин"
  },
  {
    "id": "1718",
    "text": "Башын кесип алам, - деп,\nӨзү тийген бурутту\nТөбөсүнөн басам, - деп,\nУшул жолдо келгенин\nКармап канын чачам, - деп,\nБурутка кыргын салам, - деп,\nМурун жетип жылкымды,\nАжыратып алам», - деп,\nКоңурбай келет артынан\nКүндөй болуп күркүрөп,\n\fКөрүп турду Алмамбет\nБүткөн бою дүркүрөп,\n«Теңелбестен калдайга\nЖүрө берсем кантет? - деп,\nЖүрө берип капырдан\nНе муратка жетейин,\nАжал жетсе кокустан,\nКапырдан өлүп кетейин!\nТирүү болсом кубат бер,\nӨлүп калсам ыйман бер!»\nСарала санга бир салып:\n«Манас! Манас!» - деп, бакырып,\n«Манастап!» ураан чакырып,\nҮнү кулак тундурат.\nСыр найзаны бек кармап,\nМелтирете сундуруп,\nКөзүнөн өртү зыркырап,\nТиштенип тиши быркырап,\nКабыргасы качырап,\nЖер айрылып дүркүрөп,\nКоңурбайды бет алып,\nАзизкандын жалгызы,\nКеле жатат күркүрөп,\nАянбастан сайышып,\nАры-бери чабышып,\nАйкырышып эки шер\nКез келген жерин жулкушуп,\nАт үстүнөн булкушуп,\nАлдырбасын Алмаңдын"
  },
  {
    "id": "1719",
    "text": "Айкырышып эки шер\nКез келген жерин жулкушуп,\nАт үстүнөн булкушуп,\nАлдырбасын Алмаңдын\nКоңурбай калча билгенде\nАйласына салды эми,\nЭэр белдей белестен\nЭңкее тартып дыр коюп,\nАлмамбеттин алдынан\nКачымыш болуп чу койду.\nКоңурбайдын Алгара:\n«Чү!» дегенде дыркырап,\nЭңкейишке келгенде\nЧоң Калчанын Алгара\nЭликтей колу сайылып,\nӨргө тарта бергенде\nАлмамбеттин Сарала\n\fЖал-куйругу жайылып,\nЫлдый тарта бергенде\nКапырыңдын Алгара\nУзап кетет закымдап,\nӨр таяна бергенде\nАлакеңдин Сарала\nЖетип калат такымдап.\nЖол кашатка барганда\nАзизкандын Алмамбет\nЖебеден мурун жетти эми\nКабырганын бетинен,\nДалынын айдай четинен\nЖеткен жерден Алакең,\nӨөдө-төмөн карабай,\nӨлөмүн, - деп санабай,\nЖетип муштап өттү эми.\nЖетип муштап алганда,\nБашына дүмөк салганда,\nЭэринен эр кетти,\nҮзөңгүдөн бут кетти.\nСайганын мыктап киргизди,\nТоодой болгон Калчаны\nТоңкойтуп өөдө көтөрүп,\nАзизкандын жалгызы\nЫйык жалга мингизди."
  },
  {
    "id": "1720",
    "text": "Тоодой болгон Калчаны\nТоңкойтуп өөдө көтөрүп,\nАзизкандын жалгызы\nЫйык жалга мингизди.\nКабак-бети тырышып:\n«Кудай урду атым», - деп,\nАстындагы Алгара\nАны менен урушуп,\nКачып барат: «Белим, - деп,\nКаран калган айзасын\nБир имерсе жеди», - деп,\nАкылдан Калча шашты эми,\nБелден болгон кызыл кум\nМуну көздөй качты эми.\nКызыл кумга барганда,\nКүндүзүндө тынч албай,\nТүн ичинде уйку албай,\nКең Таластан чыкканы\nБетеге башын чалбаган,\nКүнү-түнү жаныбар,\nӨргүп-тынып албаган.\n\fАмал кылып Коңурбай\nОңдогонун көрдүңбү?\nКумга сала качканда,\nАлмамбеттин Сарала\nБолбой калды көрдүңбү?\nКумга салып дыр коюп,\nКатуулап Калча чу коюп,\nСарала чарчап калганын\nКоңурбай калча билди эми.\n«Качкынды кудай берет», - деп,\nМыкыйында күлдү эми.\nАлөөкөнүн алп Калча\nДоолбасты койгулап,\nАлгарадай тулпардын\nКөк этинин үстүнө\nКамчы менен аябай\nКайта-кайта койгулап,\nАты тулпар Коңурбай\n«Чү!» - дегенде жоголуп,\nБура тартып Алмаңдын"
  },
  {
    "id": "1721",
    "text": "Кайта-кайта койгулап,\nАты тулпар Коңурбай\n«Чү!» - дегенде жоголуп,\nБура тартып Алмаңдын\nАртына түштү оңолуп.\nЧет-Бээжиндин чөлүндө\nТоодой Калча жетти эми:\n«Омуртка сөөк өзү, - деп,\nӨпкө-боор тушу», - деп,\nАлгараны күүлөнтүп,\nАйзакерден Коңурбай\nАйза менен бир коюп,\nАлмамбеттей көк жалдын\nЖанын көзгө көргөзүп,\nЭңкейте сайды Коңурбай\nЫйык жалга мингизип,\nЭэринен эр кетти,\nҮзөңгүдөн бут кетти,\nЧиренип кайта тырмалап,\nЖанталашып Алмамбет\nЧалкалай түшүп чакчайып,\nКуюшкандан кармалап,\nСарала келет жүгүрүп,\nАзизкандын Алмамбет\nЖалгыз жандан түңүлүп,\nЫргып сайып чоң Калча\n\fСулатканы баратат,\nАстындагы кара зоо\nАлып барып капталтып,\nКулатканы баратат.\n«Ой, жасаган, кубат бер!\nКүндүзүм кара түн экен,\nКоңурбайдай калчадан\nАжалым жетер күн экен,\nШумдукту качан салат, - деп,\nКара болот кыргагым,\nКагылайын Сыргагым,\nКачан жетип абасын\nАжыратып алат, - деп,\nАжыратып албаса\nАадандыгын билермин."
  },
  {
    "id": "1722",
    "text": "Кагылайын Сыргагым,\nКачан жетип абасын\nАжыратып алат, - деп,\nАжыратып албаса\nАадандыгын билермин.\nТаңдагы күн чын болсо,\nЭшек кылып минермин».\nМуну ойлоп Алмамбет\nКайран жандан түңүлдү,\nЖылкыдан калып эр Сыргак\nАлмамбетти бакалап,\nАңдып жүргөн турбайбы,\n«Кандай болот, Алмам», - деп,\nКүйүп жүргөн турбайбы!\nАлмамбетти көргөн соң,\nАртынан Калча сайганын\nАбайлап Сыргак көргөн соң,\nКөкчебичти зыргытып,\nТегерегин карабай,\nДеңиз жанын аябай:\n«Өлбөй тирүү жүргөндө\nНе муратка жетейин,\nАлмамбетти өлтүрүп,\nКалча менен салышпай,\nКантип кайта кетейин!»\nКара калпак кыргагы,\nКайдан жетти белгисиз\nКан Манастын Сыргагы.\nКапталынан качырып,\nЖебеден мурун жетти эми.\n«Өпкө-боор өзү, - деп,\nКак жүрөктүн тушу», - деп,\n\fКалдайган чоң Калчаны\nКатыра муштап өттү эле.\nЖандай тийип сыр найза\nЭки түгөй кабырга\nКыйрап сынып кетти эми.\nСыргак сайып өткөндө\nТоодой болгон Калчанын\nҮзөңгүдөн бут кетти,"
  },
  {
    "id": "1723",
    "text": "Кыйрап сынып кетти эми.\nСыргак сайып өткөндө\nТоодой болгон Калчанын\nҮзөңгүдөн бут кетти,\nЭэринен эр кетти,\nКыймылдарга ал кетти,\nО, дегенде оозунан\nӨжөк-өжөк кан кетти.\nКалча оолжуп турганда,\nКалча ооп калганын\nКөрүп барат Сыргагың:\n«Түп этектен алсам, - деп,\nБашын кесип салсам», - деп,\nЭки көзү төрт болуп,\nКыпкызыл күйгөн өрт болуп,\nӨлүп барат Сыргагың.\nКаалгып Калча турганда,\nБетти урган шамал жок,\nКайра тартса Калчага,\nАлдындагы Алмамбет\nЖогорку айткан жар-зоого\nКулаганы баратат.\nОшондо Сыргак жетти эле,\nЧоң Калчага карабай,\nЖеткен жерден Сыргагың\nСараладай буудандын\nОоздуктан бек кармап,\nКара зоонун башынан\nБура тартып кетти эми.\nАрсландыгын билгизди,\nАлачыктай Алмаңды\nДалысынан бек кармап,\nАк каңкыга мингизди.\nӨчкөн отун тамызды,\nОшенетип эр Сыргак\nӨлгөн жанын Алмаңдын\nЭрдик менен тиргизди.\nӨлөр-өлбөс жан менен\n\fТуйлап жатты Коңурбай,\nӨз башын өзү койгулап,\nЫйлап жатты Коңурбай:"
  },
  {
    "id": "1724",
    "text": "Өлөр-өлбөс жан менен\n\fТуйлап жатты Коңурбай,\nӨз башын өзү койгулап,\nЫйлап жатты Коңурбай:\n«Кара зоонун башынан\nАңтара таштап саярда,\nСарала менен качкындын\nБашын кесип аларда,\nМени кудай урчу экен.\nАстындагы Көкчебич\nЖүгүргөн менен мал жетпейт,\nҮстүндөгү Сыргакка\nАлышкан менен ал жетпейт.\nСыргактын телегейи тең экен,\nАрбактуу Манас дебесе\nМанасынын эр Сыргак\nАйза сайым эр экен.\nБөлөкчө экен айласы,\nСай-сөөктөн өттү го,\nБөйрөктөн салган айзасы.\nУшунда Сыргак болбосо,\nЖарбайт белем жүрөктү,\nСалбайт белем башына\nКиши көрбөс дүмөктү.\nБузбайт белем зордугун,\nАлмамбетти өлтүрсөм,\nАлбайт белем чоң кандан\nСураган сурак кандыгын», -\nДеп, ошондо муну айтып,\nЖаралуу болуп Коңурбай,\nКаарланып калды ошол,\nКайнап жаткан калкына\nКайта тартып барды ошол.\nКоңурбай барып калганда\nЖалпы кытай жабылып,\nБелгилүү эрдин баарысы\nКара жанын аябай\nКаптамак болду камынып.\nБалбандардын баарысы"
  },
  {
    "id": "1725",
    "text": "Белгилүү эрдин баарысы\nКара жанын аябай\nКаптамак болду камынып.\nБалбандардын баарысы\nИрээт-ирээт кол болуп,\nТопурак учуп, чаң болуп,\nТозоң басып, боз болуп,\nЖер былкылдап жайнатып,\n\fБээжиндин айчыгы кара, алтын туу\nЫламага карматып,\nКайра кытай качпаска\nКолдун артын карасаң\nАт оюнчу, жөө күлүк\nМаңкуш алпка айдатып,\nБеттеп согуш кыларын\nБилип баары келатат.\nАртынан кулагы темир Кутан алп\nТүрүп чыгып келатат.\nТекши кытай камынып,\nБир жакты көздөп бет алып,\nАлмамбетке жабылып,\nДини кара кытайга\nКозголоң түшүп калыптыр.\nКайрылып Калча кайран эр,\nКабылан баатыр түгөнгүр\nКалың капыр алдына\nЖекеге чыгып алыптыр.\nАны байкап Алмамбет,\nАттын оозун бурду эми,\nАкыл салып Сыргакка\nКеңеш кылып турду эми.\n«Сыргагым,\nТоодогу жылкым тогуз миң,\nТобурчак, тулпар аралаш.\nТобурчак, тулпар ичи ток,\nДозокудан мен өлсөм,\nАлакелеп калаарга\nАркамда туяк бала жок,\nКудайдын салган ишине\nКөтөрбөскө чара жок!"
  },
  {
    "id": "1726",
    "text": "Алакелеп калаарга\nАркамда туяк бала жок,\nКудайдын салган ишине\nКөтөрбөскө чара жок!\nСарала тулпар канатташ,\nУшу жерде мен өлсөм,\nКайда калбай бир куу баш!\nКабыланым, Сыргагым,\nМен бусурман келгени\nЖүктөгөнүм бир болду,\nАгынай кызы Арууке\nАлганым нече жыл болду.\nЖайылтып чачын тарабайт,\nСогончогу канабайт,\n\fБерзентсиз кара күн болду.\nКокустан өлсөм кытайдан\nЖолдошуң Алмаң барындай\nЖоого согуш баштаба.\nАманат кылып айтканым -\nКытайга сөөгүм таштаба!\nБелимден ийип бүктөп кет,\nАйбан да болсо жан жолдош\nСаралага жүктөп кет.\nМазарлуу жерге тушуксаң\nКөрүмдү кенен оюп кет,\nКуран окуп маа атап,\nСараланы союп кет,\nТерең казып коюп кет!\nСан жылкыңды айдай бер,\nМен ажал жетсе өлөйүн,\nБаатырсынган кытайдын\nАстынан тозуп бул жерде\nМыктылыгын көрөйүн».\nАйза менен сайгандай,\nЫргып кетти эр Сыргак:\n«Жылкың менен жылас бол,\nЖыргалым, Алмам, айдабайм!\nАйдап барып жылкыны\nНе муратка жетейин,"
  },
  {
    "id": "1727",
    "text": "«Жылкың менен жылас бол,\nЖыргалым, Алмам, айдабайм!\nАйдап барып жылкыны\nНе муратка жетейин,\nАсылым Алмам шеримди\nКытайга жалгыз калтырып,\nКантип таштап кетемин,\nАжалым жетсе өлөмүн,\nАлөөкөнүн Коңурбай,\nАрманда калдым дүнүйө ай,\nБир беттешип көрөмүн!\nМени таштап Алаке,\nЖылкыңды өзүң көздөп ал,\nМен иниңиз Сыргакты\nЖети күндө күтүп ал!»\nКол алышып коштошуп,\nКозголушпай эки шер\nКолдон кармап алышты,\nАрдемени көп айтпай\nАманат, - деп табыштап,\nЭр Алмамбет туйгунуң\n\fЭсепсиз түмөн жылкынын\nАртынан жүрдү кургуруң.\nАйдап барат жылкыны\nДоолбасты карс коюп,\nСырбараң менен тарс коюп,\nДыгдырылтып дургуштап,\nКамап алды Алакең,\nКалың түмөн жылкыны\nАстына салып иргилтип,\nСабап алды Алакең.\nЖылкы айдаган Алмамбет\nБара турсун жолуна,\nАны мындай таштайлык,\nАртта калган жекеге\nЭр Сыргактан баштайлык.\n«Жекеге чыккан Коңурбай\nЧеттешип жатып өлсөм, - деп,\nЭч болбосо кезиксе\nБеттешип жүрүп өлсөм, - деп,"
  },
  {
    "id": "1728",
    "text": "Четтешип жатып өлсөм, - деп,\nЭч болбосо кезиксе\nБеттешип жүрүп өлсөм, - деп,\nАныктап тиктеп Калчаны\nАйза менен сайсам, - деп,\nЖакын келсе кытайды\nАйдарынан алсам, - деп,\nУшу жолдо Калчага\nАртыкча күйүт салсам», - деп,\nКөкчебич оозун бурду эле,\nКөк жалың кыраан Сыргак жан:\n«Коңурбай качан келет?» - деп,\nКыраңга чыгып кылтыйып,\nКылчайып карап турду эле.\nБээжиндеги кытайдан\nАлөөкө деген кан чыгып,\nАлөөкөнүн Коңурбай\nАйкырганда уккандын\nДобушунан жан чыгып:\n«Кайда бурут, кайда? - деп,\nКармап колун байла!» - деп,\nКаарданып алыптыр,\nКарап турса Калчаны\nАнык алптын дөөсү экен,\nКырк кан эли кытайдын\nЧыны менен ээси экен.\n\fСыягын карап олтурса\nОпол-тоодой көрүнүп,\nАртындагы түмөн кол\nАлда нече бөлүнүп,\nКапырлыгы болбосо,\nЖылдызы жазык оң экен,\nКапырлардын Коңурбай\nАдамдан канча чоң экен.\nМурутунун бир талы\nАйбалтанын сабындай,\nМурду тоонун сеңирдей,\nБулкушканды жегидей.\nКөзү көлдүн быткылдай,"
  },
  {
    "id": "1729",
    "text": "Айбалтанын сабындай,\nМурду тоонун сеңирдей,\nБулкушканды жегидей.\nКөзү көлдүн быткылдай,\nКөрүнгөндү жуткундай.\nЭки көздүн кычыгы\nАчылып калган көргө окшоп,\nАй маңдайдын кеңдиги\nЖайлоодогу төргө окшоп,\nТегерете санабай,\nТегеле жанын аябай,\nКылчайып кайра карабайт,\nКыраандыгын карачы,\nКылча жанын аябайт,\nКылдаткан айза курч болот\nКыйкырып сунуп калыптыр,\nБээжинге дүмөк ач албарс\nАч билекке салыптыр.\nАтышарга очогор\nАны дагы белендеп,\nАлган экен Коңурбай.\nКара калпак кыргагы,\nКабагым-кашым дебестен,\nКарап турат жаланып,\nКан Манастын Сыргагы,\nБу дүйнөдө сөзү ачык.\nАдамзатта көзү ачык,\nАлөөкөнүн Коңурбай\nКөргөн жерден Сыргакты\nСынап Калча келейтат:\n«Астындагы Көкчебич\nЧу коюшта мал жетпес,\nҮстүндөгү Сыргакка\n\fАлышкан менен ал жетпес,\nУмаштай ачат уйкумду,\nУпуратат журтумду,\nКакайлатып кубалап,\nКан дарыя агызып,\nКырып кетет элимди,\nСындырып кетет белимди,\nТаш-талканын чыгарып,"
  },
  {
    "id": "1730",
    "text": "Кан дарыя агызып,\nКырып кетет элимди,\nСындырып кетет белимди,\nТаш-талканын чыгарып,\nТалап кетет жеримди.\nТеги Сыргак эр экен,\nТелегейи тең экен,\nОң далысы кең экен,\nБуруттугу болбосо,\nБул жалганда шер экен,\nТашты чаап чыгарган\nКыялашым болсочу,\nАлөөкөнүн кенжеси,\nӨзүм менен бир тууган\nУялашым болсочу!\nТеги Сыргак көйкашка,\nМендеден Сыргак бир башка,\nТегиз бою тең экен,\nЖыйырмага илинип,\nБыйыл келген кези экен,\nКөөп калган чагы экен,\nАнык кыраан шуңкардын\nТашка тиер табы экен.\nАлда, бурку, кантейин!\nАмалды жетик салсам, ээ,\nЖөө күлүк колун каптатып,\nСыргакты тирүү кармап алсам, ээ!\nБээжиндеги сулуу кыз\nАларга кошуп салсам ээ,\nСыргактан эркек туулса\nАлтын таажым кийгизип,\nАлтын тагым мингизип,\nЧет-Бээжинге түбөлүк\nКароол кан кылып койсом, ээ!\nБура тартпай өлүшүп,\nСыргак менен бир беттешип көрсөм» - деп,\nКайратынан кайткан жок,\nСундурганын тарткан жок,\n\fАйла курат, көп ойлоп,"
  },
  {
    "id": "1731",
    "text": "Кайратынан кайткан жок,\nСундурганын тарткан жок,\n\fАйла курат, көп ойлоп,\nАмал менен Сыргакты\nАла турган жерди ойлоп,\nКүрсө-күрсө жөтөлүп:\n«Эр Сыргакты атам» - деп,\nМилтесине от коюп,\nКытай оттук, боор таш\nКырып ийип чок коюп:\n«Атамын», - деп, камынып,\nМылтыкты жайып көтөрүп,\nАстындагы Алгара\nТүйүлө түшүп дыр койду,\nОкчо кармап Сыргакты\nОчогор менен бир койду.\nБаскан жерден Очогор,\nТүтүн бурк деп, тарс этип,\nЗыңгырап Сыргак кенебейт,\nКалча кулдун атканын\nБучкагына теңебейт.\nӨлөмүн, - деп ойлобойт,\nТоодой болгон Калчанын\nКебетесин, сымбатын\nКөрүп турат Сыргагың.\n«Бетегелүү чаң чыкпас,\nОшо жерде кезигип,\nБир беттешип калсам, - деп,\nӨлүп турат Сыргагың.\n«Тетиги, алыс жаткан Таласта\nЖебеден мурун жетсем, - деп,\nЖеткен жерден кул менен\nТалкалаша кетсем, - деп,\nАжалым жетсе кокустан\nАйза кармап, окко учуп,\nШейит болуп өлсөм, - деп,\nӨлбөй тирүү бар болсом\nКоңурбай менен жулкушуп,"
  },
  {
    "id": "1732",
    "text": "Айза кармап, окко учуп,\nШейит болуп өлсөм, - деп,\nӨлбөй тирүү бар болсом\nКоңурбай менен жулкушуп,\nБир жеңишип көрсөм, - деп,\nИчи кайнап өрт болуп,\nУлак кандын Сыргагы\nБир сайышып кетсем, - деп,\nЭки көзү төрт болуп,\nЧындап кылган сыр найза\n\fКармап колго кабыштап,\nКармап алып айзаны\nӨлчөлүү жерге табыштап,\nСундурганын тартпастан,\nСумсайганын жазбастан,\nЖалтанып коркуп калбастан,\nКисени белге курчанып:\n«Ысылам!» - деп үн салып,\n«Манастап!» ураан чакырып,\nУраанды Калча укканда,\nАл дагы калды качырып,\nСундурганын тартпастан,\nБу да келет качпастан,\nСыргак менен Коңурбай\nКачырышып келейтат,\nЧымын жанын аябай,\nАлөөкөнүн Коңурбай\nА да айза көтөрүп,\nТолгой тартып келейтат.\nӨлөр жерин бу көздөп,\nОңтойлонуп келейтат.\n«Кемпиринин чети, - деп,\nӨпкө-боор бети», - деп,\nӨлчөлүү жерди башынан\nЖаш чагынан билген кул,\nСыргак менен мурунтан\nЭчен жоого кирген кул.\nОшол чакта эр Сыргак\nАстындагы Көкчебич"
  },
  {
    "id": "1733",
    "text": "Сыргак менен мурунтан\nЭчен жоого кирген кул.\nОшол чакта эр Сыргак\nАстындагы Көкчебич\nБаскан ташы быркырап,\nКөздү ачып-жумганча\nЖетип барды эр Сыргак\nЧоң Калчага дыркырап.\nКүркүрөгөн Калчага\nЖакын Сыргак барганда:\n«Ээрдин үстү кашы», - деп,\n«Табарсыктын башы», - деп,\nСыргак муштап калды эми.\nОшол чактан Коңурбай\nКөздөгөндөн айрылбай,\nКөк жалың муштап калды эми.\nАянышпай эки эр\n\fАйза менен коюшту,\nЭкөөнүн орто жеринен\nБула учту буркурап,\nСайган эки айзасы,\nКыйрап кетти чыркырап,\nКоңурбай калча эр экен,\nСыргагың артык шер экен,\nКачышпастан кыйрашкан\nЭки бирдей зор экен.\nКачырып Сыргак сайганда\nТизелери бүгүлдү,\nЭки тулпар жыгылды,\nСайышкандан күч кетип:\n«Көкчебич ылдый турса - деп,\nКамынтпастан Калчаны\nТүп этектен алсам - деп,\nБашы тийсе колума\nТуура кесип салсам - деп,\nАлмамбеттин артынан\nСүйүнчүлөп барсам» - деп,\nӨлүп турат Сыргагың.\nИргилтип сайды кыйратып,\nТурумтай тийген чымчыктай,"
  },
  {
    "id": "1734",
    "text": "Сүйүнчүлөп барсам» - деп,\nӨлүп турат Сыргагың.\nИргилтип сайды кыйратып,\nТурумтай тийген чымчыктай,\nТуш келгенин кыйратып,\nБөрү тийген эмедей,\nБөлүп барат Сыргагың:\n«Бөрүсү Калча кайда?» - деп,\nЭки көзү төрт болуп,\nӨлүп барат Сыргагың.\n«Манас!» - деп, Сыргак бакырат,\nКөп кытайды дыгдырып,\nКүрпүлдөктүн четине,\nАйдап барат сапырып,\nНамыстанып Коңурбай\nТоктолбостон кытайды\nКайра айдап токмоктоп,\nКырып ийди Коңурбай.\nЖалгыз Сыргак балбандан\nКытай болбой жерге кир,\nЖабыла качып аласың.\nКалдайып жаткан калың чер,\nТокой десе эл экен,\n\fЖыбыраган көп кытай\nЖылдыз десе от экен.\nКалың колдун ар жагы\nКазып койгон ор экен.\nКөпчүлүгү кытайдын\nСан жетпеген кол экен,\nКаптап кетер сел экен,\nАсман ачык, жер бүркөк,\nЖердин бети көрүнбөйт.\nКараса көзгө илинбейт,\nТопурак жаап, тоз учуп,\nКайсы экени билинбейт.\nКумурскадай жыбырап,\nКамгак учкан эмедей,\nАйзанын башы чабышат,\nАдамдын башы кагышат,"
  },
  {
    "id": "1735",
    "text": "Кумурскадай жыбырап,\nКамгак учкан эмедей,\nАйзанын башы чабышат,\nАдамдын башы кагышат,\nКалың колго киргенде\nКабыланың эр Сыргак\nАркескен кылыч колго алып,\nӨлөмүн, - деп санабайт.\nКайнап жаткан сан колго,\nАк шуңкардай кол салды.\nКылыч жеткен жер болсо\nКылыч менен уратып,\nАйза жеткен жоо болсо\nАны менен кулатып,\nАйбалта тийген жоо болсо\nАны менен сулатып,\nЫлаачын тийген таандай\nКөкчебич турбай калганда\nКоңурбай калча муну ойлойт:\n«Тура калса Алгара\nСалар белем дозокту,\nКөрсөтөр белем кызыкты,\nАлпарып Бээжин калаага,\nБу буруттун башына\nСалар белем балааны».\nАндыгыча болбостон\nЫргып турду Алгара,\nТура калды Көкчебич.\nМуну көрүп чоң Калча\nАйла кылды ошондо:\n\f«Жыйырмадагы бала экен,\nКачымыш болуп калайын,\nАртымдагы калың кол\nАласкалап, айлалап,\nАларга алып барайын,\nТуш-тушунан топтошуп,\nКөп кытайды каптатып,\nОртого алып бурутту\nТирүү кармап алайын».\nУшунетип Коңурбай,\nКачып калды карабай,"
  },
  {
    "id": "1736",
    "text": "Ортого алып бурутту\nТирүү кармап алайын».\nУшунетип Коңурбай,\nКачып калды карабай,\nЖоосу качып калганда\nКууду Сыргак аянбай.\nОшол чакта Калча кул,\nКум-Белести ашты эми,\nАты күлүк капырың\nАр жагында сан колду\nАралай чаап качты эми.\nАлөөкөнүн Коңурбай\nАйкырып кайрып тозгондо,\nБүткүл балбан баарысы\nСыргакка кирди жабылып,\nКармамакка камынып,\nКапталынан качырды\nКачыр минген балбаны.\nБөйрөктөн кирди Бөрүкөз,\nБетинен келди Ороккыр,\nТушунан кирди Ылама,\nКачырып кирди кан Жолой,\nМанжуунун каны Эзкара.\nАйза саяр ыктуусу,\nАянбай кирди Сыргакка\nАйлага чоң мыктуусу.\nКоңурбай кирди бакырып,\nТирүү кармап алгын, - деп,\nБалбандарын чакырып,\nДагы келди айкырып,\nКутан алп деген тоо балбан\nКачырып кирди бир жактан,\nМаңдайы темир Маңкуш алп,\nБаары каптап калганда\nБаатыр Сыргак балага\n\fЖетимиш айза бир тийди,\nЖекелеп кытай келгенде\nЖеке өзү алышып,\nКытай кыстап көптөшүп,\nБаары курчап кетиптир."
  },
  {
    "id": "1737",
    "text": "Жекелеп кытай келгенде\nЖеке өзү алышып,\nКытай кыстап көптөшүп,\nБаары курчап кетиптир.\nЖамгырды көр, чокту көр,\nЖайнап тийген окту көр,\nКызыл айза, кылычты\nКынап турат эр Сыргак,\nКытай кысып келгенде\nКыпкызыл болуп зыркырап,\nКылча жанын аябай\nЧыдап жүрөт эр Сыргак.\nБүткүл кытай киргенде\nУлугу кирди сында жок,\nУйпалган дүйнө болбой кал,\nУбада кылып жүрдү эле,\nКыйрашкан согуш күнүндө\nКырк чоро берен мында жок.\nУшул согуш ичинде\nЖалгыз калдым кантейин,\nМен Сыргактын багы жок!\nАйдап жылкы кетти эле,\nАлмамбет арслан дагы жок.\nКаарданып кан Сыргак\nЫламага жетти эми,\nЫламадай балбанды\nБозкертиктин үстүнөн\nЫргыта коюп өттү эми.\nЖетип башын кескиче\nЖанындагы кырк төрө\nЖабылып атка мингизип,\nАман алып кетти эми.\nКөп кытайды көргөндө\nКабылан тууган эр Сыргак\nЖалгыз жандан түңүлдү.\n«Тирүү жүрүп нетемин,\nАртымдагы калың кол\nКурбан болуп кетейин,\nТирүү жүрүп нетейин\nКара башым салышып,"
  },
  {
    "id": "1738",
    "text": "Артымдагы калың кол\nКурбан болуп кетейин,\nТирүү жүрүп нетейин\nКара башым салышып,\nКапыр менен алышып,\n\fТүбүнө эми жетейин!»\nМуну айтып эр Сыргак\nКолго кирди аралап,\nАралап Сыргак киргенде,\nКаарданып тийгенде,\nАзууларын аркайтып,\nАт өлүгү тоо болду,\nМуруттары бурулуп,\nЭр өлүгү боо болду.\nЖан аябай согушуп,\nКарчалышып турганда,\nАзизкандын жалгызы\nСанап жүргөн эмеспи,\nКалың кытай сан колго\nКайрылып Сыргак кеткенде:\n«Не болду?» - деп дүрбү алып,\nЧыга калып белеске\nКарап жүргөн эмеспи.\n«Кабылан көк жал Сыргагым\nАнык көк жал өзү эле,\nУшул быйыл Сыргагым\nЖыйырмада кези эле,\nАлышарга табы эле,\nКөөп калган чагы эле,\nЖоодон кайра тартпаган\nКабыландын табы эле,\nАлөөкөнүн Коңурбай\nБыйыл кайраттанган чагы эле», -\nУшинтип алып Алмамбет\nСыргакты карап турду эле,\nКоңурбайы баш болуп,\nКордукту кытай салыптыр,\nБайлачудай камынып,\nБаары кытай жабылып,\nСыргакты тегеректеп алыптыр.\nЖылкың менен жылас бол,"
  },
  {
    "id": "1739",
    "text": "Байлачудай камынып,\nБаары кытай жабылып,\nСыргакты тегеректеп алыптыр.\nЖылкың менен жылас бол,\nЖылкы кууп отуруп,\nНе муратка жетейин,\nАжалым жетсе өлөмүн,\nАжал жетпей баратса,\nКайра тартып качырып,\nКапырдын канын төгөйүн,\n\fУшу турган Сыргакка\nКараан болуп берейин».\nОшөнтүп алып Алмамбет,\nУй куймулчак Сарала\nЖердин жүзүн уратып,\nСарала менен Алмамбет\nКеле жатыр чуратып,\nШашкан бойдон Алмамбет\nОңдоп-соңдоп камчы уруп,\nОң-тетири теминип,\nАстындагы Сарала\nКапкара болуп жулунуп,\nЭликтей болгон кайран баш\nКапкара чаңга бөлөнүп,\nАлакең келет бакырып:\n«Сыргак жан!» - деп, чакырып,\nКамап турган капырды\nСарала менен ойнотуп,\nКумурскадай капырды\nАлакең жүрөт сойлотуп,\nОрто жерин Алакең\nОюп келип берди эле,\nТегерегин Сыргак жан\nСоюп келип берди эле.\nАлмамбет, Сыргак кошулуп,\nАябай согуш кылганда\nМунарык учкан чаңды көр!\nЭчен бир өлгөн жанды көр,\nОшо жандын ичинде\nКесерден кара канды көр!"
  },
  {
    "id": "1740",
    "text": "Мунарык учкан чаңды көр!\nЭчен бир өлгөн жанды көр,\nОшо жандын ичинде\nКесерден кара канды көр!\nБирөө өлгөндө капырдын\nКайра миңи жабылып,\nКаптап жаткан жанды көр.\nЖер үстүндө чөптү көр,\nЧөпчөлүк кытай көптү көр,\nКумурсканы көр, куртту көр,\nКуртчалык кытай көптү көр\nКалың казган орду көр,\nКайнатып койгон шорду көр,\nКабар алып Бээжинден\nКайра баштан жаңылап,\nКаптаган кытай чоңду көр!\n\fКандуу канга калышып,\nКабылан тууган көк жалдар\nКачпай кирип салышып,\nТүндө тыным алган жок,\nКүндө карап жаткан жок,\nКүндөп-түндөп салышып,\nКүчтөп уруш кылышып,\nЖердин бетин жайпалтып,\nЖер жайнаган көп кытай\nЖелпилдеген туу менен,\nЖер жайнаган кол менен\nЖердин бети толду эми.\nБелгилүү Манас мында жок,\nБерендерди көп кытай\nКуткарбастай болду эми.\nКутулбасты билгенде,\nКумдай болгон көп кытай\nУлам каптап киргенде,\nСогушка минер Сарала\nТаптап кирген эмеспи,\nАлты миң бала бир барып,\nАлты миң бала барганда"
  },
  {
    "id": "1741",
    "text": "Согушка минер Сарала\nТаптап кирген эмеспи,\nАлты миң бала бир барып,\nАлты миң бала барганда\nАлты бала бир барып,\nАйла менен акылды\nОкуп келген эмеспи,\nКытайдын мындай кыларын\nБилип келген эмеспи.\nКарыкандын күрмө тон,\nЭсенкандын күн жайлачу\nжай ташын\nБелек кылып Бээжинден\nБерен тууган Алмамбет\nАбал баштан чыгынып,\nАла келген эмеспи.\nЭсенкандын күрмө тон\nЖакадан силкип алды эле,\nКарыкандын жай ташты\nАлып барып Алмамбет\nКара сууга салды эле.\nКара сууга салганда,\nАлмамбет жайлап турганда,\nАсмандан булут сабалап,\n\fЖерге булут камалап,\nКүн көрүнбөй күүгүмдөп,\nАй көрүнбөй бүлбүлдөп,\nЖаканын баары жамгырлап,\nБөксөнүн баары мөндүрлөп,\nТоо-тоонун башын кар алып,\nТокойго кийик камалып,\nКуурайдын баарын жай алып,\nЧөптүн баары шуудурап,\nШыбыргактап муз болуп,\nЖайдын күнү кыш болуп,\nКийими жука көп кытай,\nЧыдай албай суукка\nКыңкылдаган кыз болуп,\nЭчкидей болуп бүрүшүп,\nБети-башы тырышып,"
  },
  {
    "id": "1742",
    "text": "Чыдай албай суукка\nКыңкылдаган кыз болуп,\nЭчкидей болуп бүрүшүп,\nБети-башы тырышып,\nКылчылдап кытай турганда\nАлмамбет, Сыргак аты уйкаш\nАянбай салды согушту.\nЖанын таштап эки шер\nЖан аябай согушуп,\nКызыл канды агызып,\nКырып кетти кытайды.\nБөйрөктөн Сыргак бакырып,\nОрто жерин Алмамбет\nАйдап кирди жапырып\nАйза менен бишкектеп,\nЖоюп кирди кытайды,\nКүрпүлдөктүн Сары-Суу\nОшол суунун жээгинде,\nКууп кирди кытайды.\nСууга баары капталып,\nКытай кирип келгенде\nАзуулары аркайган\nАт өлүгү тоо болуп,\nМуруттарын буралтып,\nЭр өлүгү боо болуп,\nБу кыргынды көргөндө\nТүбүнөн бери түрүлүп,\nТүмөндөп кытай козголду.\nКабар тийип калыптыр,\nКарыкандай канына.\n\fКабарды мыктап салыптыр,\nКаканчындын баарына.\nЖалпы кытай Бээжинден,\nЖалгыз көздүн элинен,\nЖана келип калыптыр.\nАдам түгүл айбандар,\nКанаттууну куткарбас\nДагы келип калыптыр.\nБири өлсө капырдын\nМиңи келип ордуна,\nКайратына келиптир,\nАт оюнчу, жөө күлүк,"
  },
  {
    "id": "1743",
    "text": "Дагы келип калыптыр.\nБири өлсө капырдын\nМиңи келип ордуна,\nКайратына келиптир,\nАт оюнчу, жөө күлүк,\nКытай козголгондо чыгуучу\nЖөө мергенин чубатып,\nКаражой келип калыптыр.\nЗубун-зубун кытайлар,\nЗубунун бузбай келиптир.\nИреттешип калың кол\nИрээти менен келиптир,\nАйзакерден мыктыдан\nБалбандардын бир бөлүп,\nКара байыр санатта\nКалгандарын бир бөлүп,\nИт-Өлбөс чөлгө салыптыр.\nӨң мергенин бир бөлүп,\nБаштык болуп Каражой\nКаарына алыптыр,\nЖаа тартары жабылып,\nСаадагына камынып,\nБасканынан кытайдын\nЖерден кыпын чаң калбай,\nЫйман сурап Алмамбет,\nЭр Сыргакта жан калбай,\n«Мөндү, мөндү, мөндүлөп!»\nМөндүлөп ураан чакырып\nБөксөдөн келет көп кытай\nКөлдөй каптап жабылып.\n«Жабуу-жабуу-жабуу!» - деп,\nЖабуулап ураан чакырып,\nКан Жолою баш болуп,\nКалың калмак капталдан\nКачырып кирди жабылып,\n\fКачырып кытай киргенде\nОн эки кан кытай журт\nКан Коңурбай баш болуп,\nМындай болуп келгенде,\nАйласы кетип эки шер"
  },
  {
    "id": "1744",
    "text": "Он эки кан кытай журт\nКан Коңурбай баш болуп,\nМындай болуп келгенде,\nАйласы кетип эки шер\nЭки жакка бөлүнүп,\nАлек болуп эр Сыргак\nКараса көзгө илинбейт,\nКайсы экени билинбейт,\nАлмамбеттен бөлүндү,\nАлек болуп жан менен,\nКапталган кара чаң менен,\nАлышмак болду Алмамбет\nАйтылуу жети кан менен.\nАлтын айдар, чок белбоо\nАзизкандын туйгуну\nАвалдан нече согушкан,\nАдис болгон кытайга\nАлмамбет берен кургуру.\nАстындагы Сарала\nБашын жерге салыптыр,\nАлты миң кытай, миң калдай\nАксакалы Коңурбай\nАралаш согуш салыптыр.\nТуш-туштан балбан камынып,\nТуйгунга кирди жабылып,\nОшол күнү Сарала\nЖелгенине жел жетпейт,\nАркардай арыш алыптыр.\nЭңкейишке келгенде\nТопуракты көр, чаңды көр,\nТолкуган кытай жанды көр,\nМанжуунун каны Эзкара\nКалмактын каны кан Жолой,\nКадиктүү мерген Каражой,\nБөрүкөз менен Орокбаш,\nЖети дөөнү көргөндө\nАрслан көк жал Алмамбет\nЖеткилең жанды аябай,\nЖети дөөгө жетти эле,\nЖеткен жерден жетөөнү"
  },
  {
    "id": "1745",
    "text": "Арслан көк жал Алмамбет\nЖеткилең жанды аябай,\nЖети дөөгө жетти эле,\nЖеткен жерден жетөөнү\nКөмө коюп өттү эми.\n\fАттан түшкөн жети дөө,\nЖети дөө кандай эр экен,\nЖетөөнү бирдей кулаткан\nАлмамбет кандай шер экен?\nЖети дөөнү сайганда,\nАлмамбеттей баатырдын\nЭси кетип элейип,\nАкыл кетип алсырап,\nЭэринен эр кетти,\nҮзөңгүдөн бут кетти.\nЖибек жалдуу Сарала\nАлтын ээр Аккаңкы\nКөчүк менен басалбай,\nОкоро түйгөн чылбырды\nБекем кармап алалбай,\nАлтын таман үзөңгү\nОңдоп бутка салалбай,\nКаалгып көк жал турганда\nКебез белбоо, кең өтүк\nКечилдин каны Коңурбай,\nЖоонун айласын билген Коңурбай,\nАйзакерден ыктуу кул\nСыр найза менен чыңданып,\nАйбалта жарак-жабдыктын\nБаарын бирдей тыңданып,\nОолугуп Алмаң турганда\nОңой эмес Коңурбай\nКачырып келет күркүрөп.\nКапталынан качырып,\nКалчаң эми жетти эле,\nСараланын үстүнөн\nАлмамбеттей баатырды\nКөмө коюп өттү эле.\nАйбалтаны таянып,\nАсыл Алмаң көк жалың"
  },
  {
    "id": "1746",
    "text": "Сараланын үстүнөн\nАлмамбеттей баатырды\nКөмө коюп өттү эле.\nАйбалтаны таянып,\nАсыл Алмаң көк жалың\nКоңурбай келип сайганда\nКанатынан кайрылды.\nСараладан айрылды\nӨткөрө буудан Сарала\nБашын жерге салыптыр,\nАйбандан эстүү жаныбар\nОкоро түйгөн чылбырды\n\fКара жерге сүйрөтпөй,\nОозуна тиштеп алыптыр.\nАралатып сан колду\nАлгазардай Коңурбай\nАртынан кууп калыптыр.\nКууганында түз качпай,\nТоктоп жүрөт, Сарала,\nКулуну калган бээдей\nАлмамбетти кылчактап,\nЖоктоп жүрөт, Сарала.\nӨөдө-төмөн качканда\nТуйлап жүрөт, Сарала,\nКоңурбайдын Алгара,\nЖеткизбестен түйүлүп,\nКыйнап жүрөт, Сарала.\nНечен-нече кыраңды\nАшып жүрөт, Сарала,\nЖеткирбестен Калчага\nКачып жүрөт, Сарала.\nБиттейинде бирге өскөн\nКарындайда кармашкан:\n«Кайда калды Алмамбет?» - деп,\nАртын карап кишенеп,\nОйлоп жүрөт, Сарала.\nАттан түшүп калганда\nАзапты кытай салды эми,\nЖетип кытай жабылып,\nОн эки курчап алды эми.\nМына ошондо Алмамбет"
  },
  {
    "id": "1747",
    "text": "Азапты кытай салды эми,\nЖетип кытай жабылып,\nОн эки курчап алды эми.\nМына ошондо Алмамбет\nЧымын жанды аябай,\nСырбараңды колго алып,\nТуш-туш жагын аткылап,\nБашынан түтүн арылтпай,\nКаптап келген кытайлар\nКайта качып чапкылап,\nЖанына жакын келгенде\nСырбараң менен бир коёт,\nКайта качып көп кытай\nБура тартып дыр коёт,\nКайрат кылып баталбай,\nКарап турган кытайды\nКамап кирди Коңурбай.\n\f«Барып байлап алгын», - деп,\nБалбандарды чакырып,\nАйдап кирди Коңурбай.\nТопурак учту токтонбой,\nАлмамбеттин жанынан\nКамоодогу арсланга\nКалың кытай, көп калмак\nЖамгырдай кылып жаа атты,\nМөндүрдөй кылып ок төктү,\nКанжаркол балбан туурадан:\n«Кармаймын», - деп, камынды,\nКумурскадай жыбырап,\nКурчап кытай жабылды.\nАзизкандын көк жалы\nБашына чалма чалдырбай,\nЖер жайнаган кытайдын\nБирөөнө Алмаң алдырбай,\nЖакын келген кытайды\nАчболот менен имерип,\nКатуу кыстап келгенин\nАйбалталап жиберип,\nАлек болуп кысылып,"
  },
  {
    "id": "1748",
    "text": "Ачболот менен имерип,\nКатуу кыстап келгенин\nАйбалталап жиберип,\nАлек болуп кысылып,\nЭэн калсын дүнүйө,\nЗаманы жаман бузулуп.\n«Ушундай согуш болгондо\nАккула оозун бурсачы,\nКабылан тууган канкорум\nЭр Манас карап турсачы?!\nМанас карап турганда\nАнан кийин көп кытай\nУшинетип жабылып,\nАманат жанды кыйсачы!\nАрманым толук сында жок,\nКытай кыстап турганда,\nАкжолтой, Чубак мында жок!» -\nДеп, ошондо Алмамбет\nКайран жанды аябай,\nКайра карап турганда,\nБаштагы азап дейсиңби,\nКудай уруп салыптыр,\nТемир курчтан тор алып,\nКулагы темир Кутан алп,\n\fКиндиги темир Китен алп,\nАтты чыңдап токуткан,\nЖин-беринин шаарынан\nАлты жылы окуткан,\nАлышканды койбогон,\nБир чочконун этине\nБир жегенде тойбогон.\nБалбан, алпты көрдү эми:\n«Алмамбеттин башына\nӨзүм дозок салам, - деп,\nӨзүм байлап алам, - деп,\nЭки көзүн тең чукуп,\nБээжиндеги Карыкандын алдына\nТартуу кылып барам, - деп,\nКолго тийсе качкындан\nКапкайдагы кегимди"
  },
  {
    "id": "1749",
    "text": "Бээжиндеги Карыкандын алдына\nТартуу кылып барам, - деп,\nКолго тийсе качкындан\nКапкайдагы кегимди\nОшонетип алам!» - деп,\nЭкөө бирдей камынып,\nКөчкү жүргөн эмедей,\nКеле жатат күркүрөп,\nКамакта Алмаң эр эмес,\nКөргөндүн бою дүркүрөп.\nУшунетип турганда\nКөөдөнгө батпайт көп санаа:\n«Асылым, кайда Алмам?» - деп,\nСыргактын көзүнүн жашы он талаа.\nАлмамбетти көргөндө\nЧыдай албай убайга,\nСыргактын үнү угулду кудайга.\n«Алакем - эгиз козум түгөйүм,\nЭгизимден айрылып,\nӨлбөй кантип жүрөйүн!\nКыймалуу жагдан чалдырып,\nКыйыным Алмам көк жалды\nКытайга белек алдырып,\nНе муратка жетейин,\nБу көрөкчө, кыйыным,\nАсыл Алмам султанга\nКурбан болуп кетейин!»\nМуну айтып эр Сыргак,\nКаарданып бакырып,\n«Кан Манастап!» - чакырып,\n\fАлмамбеттин айынан\nЖеткилең белди курчанды,\nУй түгүндөй капырга\nЖеке кирип кол салды.\nЧалма таштап каларда\nКүркүрөгөн Кутан алп\nАлмаңды байлап аларда,\nКутан алптай балбанга\nУлак кандын Сыргагы"
  },
  {
    "id": "1750",
    "text": "Күркүрөгөн Кутан алп\nАлмаңды байлап аларда,\nКутан алптай балбанга\nУлак кандын Сыргагы\nЖебеден мурун жетти эми,\nЖеткен жерден Кутанды\nКөмө коюп өттү эми.\nСыргагың канды-канга малышып,\nЖеке Кутан алп эмес,\nЖалпы кытай капырга,\nЖалгыз кирди салышып,\nКамап жаткан капырды\nАлмамбеттин үстүнөн\nАйдап чыгып сапырды.\nАлмамбеттин үстүнөн\nАжырап капыр кетти эми,\nАтасын көргөн эмедей\nАлакелеп бакырып,\nКабылан Сыргак жетти эми.\n«Алмамбет кыраан, кайран шер,\nАлакем сенден айрылсак,\nТакыр сынат биздин бел!\nКалың кытай, манжууга,\nКайдан түшүп калгансың?\nКагылайын Алаке,\nМени кандай шорго малгансың?»\nЖакын барды эр Сыргак:\n«Алмамбет!» - деп чакырып,\nМуну айтып ошондо\nЖебеден мурун жетти эми,\nЖеткен жерден эр Сыргак\nАйдалыдан бек кармап,\nЖем баштыктай бөктөрүп,\nАрсландыгын билгизди,\nОң тизеге мингизди.\n«Башыңды жерге салгын, - деп,\nАйбан да болсо канатым,\n\fАркардай арыш салгын», - деп,\nАстындагы Көкчебич"
  },
  {
    "id": "1751",
    "text": "Айбан да болсо канатым,\n\fАркардай арыш салгын», - деп,\nАстындагы Көкчебич\nЭликтей болуп түйүлүп,\nЭти кызып жаныбар\nЖанын таштап жүгүрүп,\nОшентип, Сыргак көк жалың\nКөздү ачып-жумганча,\nАстындагы Көкчебич\nКапкандай бели ийилип,\nКанча белес, чыбырды\nКабаты менен түйүлүп,\nОшол кезде баякы\nКачып жүргөн Сарала\nТалаада жалгыз элирип,\nОттоп жүргөн кези экен,\nАйбан да болсо ээсин\nЖоктоп жүргөн кези экен.\nАлмамбетти көргөндө\nКишинеп тезден келгени,\nУлутунуп тууралап,\nКапталын тозуп берди эми,\nКытай жетип келгенче\nЫргып атка мингени.\nӨчкөн отун тамызып,\nӨлгөн жанын тиргизип,\nУлак кандын Сыргагы\nАзизкандын көк жалды\nКайта жоого киргизди.\nСараланы ойнотуп,\nИчи күйгөн Алмамбет\nКаптаган калың кытайга,\nКайтадан кирди кытайга\nКан агызып кыйратып,\nАдам кайнап толду эми,\nКүнү-түнү дебестен\nТынбай уруш болду эми.\nКалың кытай амалдап,\nКазып койгон ор келди,\nКайнатылуу шор келди.\nКаптаганда сансыз кол"
  },
  {
    "id": "1752",
    "text": "Калың кытай амалдап,\nКазып койгон ор келди,\nКайнатылуу шор келди.\nКаптаганда сансыз кол\nАлмамбет, Сыргак эки эр\nЖандарына зор келди.\n\fОшондо да тайманып,\nӨлөмүн деген санаа жок,\nЧыканактап калбаган,\nЧырым уйку албаган,\nЭр Сыргактай бала жок.\nАлды-артына карабай,\nЧымын жанын аябай,\nКайта кирди согушка.\nСогушка Сыргак киргенде,\nБээжиндеги кытайдын\nБерени келип калыптыр.\nБерендерди көргөндө\nЖалтанбастан Алмамбет\nЧымырканып чыйралып,\nЖаңы уруш кылгандай,\nЖалгыз жанын аябай,\nСогушка дагы кирди эми.\nБууругуп калган Алмамбет\nБелди бекем буунуп,\nБилекти кайта түрүнүп,\nЖапырып кирди согушка.\nСаралага камчы уруп,\nЖебеден мурун жетти эми,\nЖеткен жерден көп колду\nТакыр сүрүп өттү эми.\nАйгайды катуу салганы,\nАл дагы кыйын эр экен,\nАлмамбеттин бетине\nКытайлардын Ороккыр\nКачырып чыгып калды эми.\nКамындырбай Алмамбет\nКарагердин үстүнөн\nКөмө сайып өттү эми,\nКөмжү деген чоң балбан\nКөтөрүп атка салганча,"
  },
  {
    "id": "1753",
    "text": "Карагердин үстүнөн\nКөмө сайып өттү эми,\nКөмжү деген чоң балбан\nКөтөрүп атка салганча,\nКара болот кыргагы,\nКачырып келип эр Сыргак\nЖеткен жерден Орокту\nБашын кесип өттү эми.\nОшол кезде Алмамбет\nТегерете карабай,\nЧымын жанын аябай,\n\fБеттеп калган Каражой,\nМанжуунун каны Эзкара,\nЭкөөнө кабат жетти эле,\nЖеткен жерден Алмамбет\nКөмө коюп өттү эми.\nЭкөө аттан түшкөндө,\nЭэрчедей белестен\nАшып келет жаш Сыргак:\n«Башын кесип алсам», - деп,\nШашып келер эр Сыргак.\nЖетип келип баштарын\nКылыч менен чабарда,\nУшул кезде буларды\nАңдып турган кырк төрө,\nТөрөлөрдүн ичинен\nЖолой деген эмеси\nЭр Сыргакка жеткирбей,\nБул да мурун жетти эми,\nБуларды атка мингизип,\nАлып жүрүп кетти эми.\nАры жагын карасаң,\nЖүргөнүнөн чаң чыгып,\nТийгенинен кан чыгып,\nАзизкандын Алмамбет,\nЧындап салды согушту.\nСараладай ат минип,\nСарала жаргак шым кийип,\nТүпөгү жок айза алып,\nЖалаң кылыч байланып,\nЭки колдон күч чыгып,"
  },
  {
    "id": "1754",
    "text": "Сарала жаргак шым кийип,\nТүпөгү жок айза алып,\nЖалаң кылыч байланып,\nЭки колдон күч чыгып,\nБетинен кара түк чыгып,\nСараланын мурдунан\nЫштыктай болгон буу чыгып,\nАралап кирсе Алмамбет\nБетиндеги кытайдан\nКакайлаган чуу чыгып,\nКаптап келген кытайдын\nКараса көзгө илинбейт,\nКамгак учкан эмедей,\nКайсы экени билинбейт.\nБилинбеген чаң менен\nБеттешмек болду Алмамбет,\n\fБерен Жолой кан менен.\nМен сайганда сен сай, - деп,\nИрет кылып көп кытай\nАр жагына Жолойдун\nЫламаны коюптур,\nЫламанын ар жагы\nТемир кийим кийгизип,\nБээжинден чыккан көк тулпар\nКеркүрөңдү мингизип,\nБөрүкөздү коюптур,\nБул үчөөнү көргөндө\nКайра тартып кача албай,\nСунган айза тарталбай,\nҮчөөнө кабат жетти эми,\nЖеткен жерден Алмамбет,\nБаарын аттан түшүрө\nКөмө коюп өттү эми.\nҮчөө аттан түшкөндө\nКанаты бар Кара аты\nАлөөкөнин Коңурбай,\nКачан болсо ааламды\nТалкандай чалган адаты,\nАйзакерден мыктуусу,\nЖоонун айласын билген ыктуусу,"
  },
  {
    "id": "1755",
    "text": "Качан болсо ааламды\nТалкандай чалган адаты,\nАйзакерден мыктуусу,\nЖоонун айласын билген ыктуусу,\nБел кылуучу бел ошол\nБээжиндеги кытайдын\nМедер кылар шери ошол.\nБелгилүү Калча кырааның,\nДагы дүмөк салууга\nКеле жатат качырып,\nАлмамбеттей көк жалдын\nБөйрөк - деп, айза салууга.\nЗакымдай болгон Алгара\nЖаңы эле жетерде,\nАлмамбетти атынан\nКөмө коюп өтөрдө,\nКара болот кыргагы\nЫлаачындай кылчактап,\nЖүргөн экен Сыргагы,\nАлгаранын үстүнөн\nАлаптаган Калчаны\nКөмө коюп өттү эми.\n\fАстындагы Көкчебич\nОозу катуу мал эле,\nКалча аттан түшкөндө\nАла качып өттү эми,\nАйласы кетип бакырып:\n«Алаке, жете көргүн! - деп,\nАлмамбетти чакырып,\nЖебеден мурун жете көр,\nТомурайган Калчанын\nЖетип башын кесе көр!»\nМуну угуп Алмамбет\nАлдындагы Сарала\nОлбуй-солбуй камчылап\nАянбай келет мелтиреп,\nАлмамбетти көргөндө,\nКалың кытай, көп манжуу:\n«Эр Коңурбай өлдү», - деп,\nБаары жандан түңүлүп,\nАлакең жетип соёрдо"
  },
  {
    "id": "1756",
    "text": "Калың кытай, көп манжуу:\n«Эр Коңурбай өлдү», - деп,\nБаары жандан түңүлүп,\nАлакең жетип соёрдо\nАт оюнчу, жөө күлүк\nКутан алп мурун жетти эми,\nЖеткен жерден Калчаны\nАлгарага мингизип,\nСүйөп жүрүп кетти эми,\nУшул сапар Коңурбай\nСайышынан Сыргактын\nЖаралуу болду доңуздай.\nОшол чакта көп кытай\nДүңкүлдөк уруп алды эми,\nУрушпаска жети күн\nМөөнөт сурап турду эми,\nМөөнөтүнө көндү эми,\nУрушпаска жети күн\nУбадасын берди эми.\nАлмамбет, Сыргак - эки шер\nЖалпак кыя, жалгыз жол,\nҮстүндө үйдөй кара тал,\nЖатып уйку кандырып,\nКөкчебич менен Сарала,\nБетеге чөптөн чалды эми.\nАз кеңешип олтуруп,\nАрдактуу тууган эки шер,\n\fЭки бирдей тулпардын\nИчин чөпкө толтуруп,\nТыныктырып жуушатып,\nТынч алдырып уктатып,\nЭс алышып алган соң,\nЭсил катын Каныкей\nЖердин жүзүн чалдырып,\nМээр чөп менен күлазык\nТабылган жерден алдырган.\nАлмамбетим алгын, - деп,\nБелекке бердим буларды\nЖайын билген жандарга\nКасиеттүү буюмум,"
  },
  {
    "id": "1757",
    "text": "Алмамбетим алгын, - деп,\nБелекке бердим буларды\nЖайын билген жандарга\nКасиеттүү буюмум,\nСапарга ала жүргүн, - деп,\nИч этинен суп көйнөк\nКий деп берген эмеспи,\nБээжинге бейпай салганда\nБерен жанга күч келсе,\nБелекке берген азыкты\nБил - деп, берген эмеспи.\nКүлазыкты алышып,\nЧүкөдөй кылып томкоруп,\nЖан аякка салды эле,\nАлты аяктан, жети аяк\nЖутуп-жутуп алды эле,\nОоруган жери басылып,\nУмачтай көзү ачылып,\nКайратына келишип,\nЖаңыдан тууган баладай,\nСак-саламат болду эми.\nСүйлөп сөзүн кандырып,\nЭки бирдей тулпарды\nМээр чөптөн чалдырып,\nМээр чөптү чалганда\nАт ээлигип ык болуп,\nТаластан жаңы келгенсип,\nЭтине келип элестеп,\nЭки жакты каранып,\nОк жыландай октолуп,\nЧымын учса ойноктоп,\nКоё берсе оттобой,\nБайлап койсо токтобой,\n\fАлмамбет, Сыргак биригип,\nКүн эсебин кылышып,\nЭсептерин алышып,\nБиз Таластан чыкканда\nЖалпылдаган жаз эле,\nУшу кезде карасак\nБылкылдак куурай бышыптыр,"
  },
  {
    "id": "1758",
    "text": "Биз Таластан чыкканда\nЖалпылдаган жаз эле,\nУшу кезде карасак\nБылкылдак куурай бышыптыр,\nМыйзамдын гүлү учуптур,\nБетеге куурап калыптыр,\nЧынардан чыккан бүр түшүп,\nСоюл бутак болуптур.\nКүн эсеби жети күн\nУбадасы өткөн соң,\nЖыйырма кан эли козголуп,\nЖылас болуп калыптыр,\nБулардын баарын кургуштап,\nКоңурбай калча кытайды\nКудай уруп салыптыр.\nАсаба алып кандары,\nАрасында жаркылдап,\nКайраты катуу балбаны.\nЧеттеп жүрөт камданып,\nАйзакерден эрени.\nАлдында жүрөт шайланып,\nОшонетип Коңурбай\nАйкырыгы тоо жарып,\nКамап чыгып келатат,\nЖетип оруп алчудай,\nКармап орго салчудай,\nКачырып кытай күркүрөп,\nКаптаган жоодон кайтпастан,\nӨлүмдөн кайта тартпастан\nОртого кирбей четтешип,\nЖер жайнаган кытайга\nАлмамбет, Сыргак - эки шер\nКайра кирди беттешип,\nКан агызып канышып,\nКайра кирди салышып,\nАлты ай тынбай алышкан\nАлмамбет менен Сыргакты\nАзырынча таштайлык,\nЭр Манастан баштайлык."
  },
  {
    "id": "1759",
    "text": "Алты ай тынбай алышкан\nАлмамбет менен Сыргакты\nАзырынча таштайлык,\nЭр Манастан баштайлык.\n\fМанас, Чубак Алмамбет, Сыргактын кытайга согуш салганы 6"
  },
  {
    "id": "1760",
    "text": "Тал-Чокунун үстүнөн\n               Уйкудан чочуп ойгонду.\n               Оң жагына толгонуп,\n               Алмамбеттен чочунуп,\n               Айбанбозду токунуп,\n               Каарданып бакырып,\n               Уктап жаткан Чубакты\n               Ойгонгун! - деп, чакырып:\n               «Акбалтайдын Чубагы,\n               Кечээ, кең Таластын боюнда,\n               Жылгындуу, Кең-Кол оюнда,\n               Калың кыргыз, көп огой\n               Конуп жаткан кезинде,\n               Күнү кымыз, түнү кыз\n               Болуп жаткан кезинде,\n               Кумдан кулан куушуп,\n               Сойлоп жаткан кезинде,\n               Кырк байтал сайып мөрөйгө\n               Ойноп жаткан кезинде,\n               Эриксек элик атканда,\n               Эрикпесек Таласта\n               Эрмек кылып жатканда,\n               Эртең менен турганда,\n               Жаяны кесип жечү элең:"
  },
  {
    "id": "1761",
    "text": "Эртең менен турганда,\n               Жаяны кесип жечү элең:\n               «Капалуу катуу күн келсе\n               Жаң-жуңду бузам» - дечү элең.\n               Акбалтайдын Чубагы\n               Жатчу белең күпүлдөп,\n               Өз алдыңча дүпүлдөп,\n               Кыр жагыңда кытайды\n               Кырып берем дечү элең\n               Айза алып аттанып,\n               Кызык кылып согушту\n               Кылып берем дечү элең.\n               Кыра турган чак келди,\n               Кырылышар тап келди\n               Мен көргөндү көрдүңбү,\n               Мен билгенди билдиңби?"
  },
  {
    "id": "1762",
    "text": "6\n                   Түп нускада мындай тема жок\n\fАлмамбет, Сыргак курдашың\nКалың кытай капырдын\nЖылкысын тийип алыптыр,\nКөп жылкынын артынан\nКуугун келип калыптыр.\nКырк кандын эли козголуп,\nКызык уруш салыптыр,\nАлмамбет менен Сыргакты\nТегеректеп алыптыр.\nЖаңыдан кармап алууга,\nБаштарына экөөнүн\nКатуу азап салууга,\nКалың кытай жабылып,\nКамынышып калыптыр.\nБашкасын айтып нетейин,\nАдамдан бөлөк түрү бар,\nТегеректеп аларды\nЖалгыз көз каптап алыптыр.\nКамап жаткан жалгыз көз\nКапталынан качырып,\nКапырга айза салбасак,\nАлмамбет менен Сыргакты\nАжыратып албасак,\nИттикти булар билбейби,\nАйтылымыш чын болсо,\nТаңда магшар күнүндө,\nСыргак менен Алмамбет\nЭкөөбүздү ошондо\nКара эшек кылып минбейби.\nТүнөрүңкү Бээжинге\nТүздөп айза суналык,\nТүмөндөгөн кытайдан\nАлмамбет менен Сыргакты\nАжыратып алалык,\nКези келген кытайды\nКурмандыкка чалалык.\nТүнөрүп жаткан капырга\nТүздөп мылтык суналык,"
  },
  {
    "id": "1763",
    "text": "Кези келген кытайды\nКурмандыкка чалалык.\nТүнөрүп жаткан капырга\nТүздөп мылтык суналык,\nАлмамбет, Сыргак эр үчүн\nТүгөнгөн жанды кыялык,\nТүтүп жүргөн эки шер,\nКөрүп туруп, Чубагым,\n\fКантип тирүү туралык!\nТеңирдин салган буйругун\nБашка келсе көрөлүк,\nАйза кармап, топ бузуп,\nАжал жетсе окко учуп,\nАянышпай өлөлүк,\nАйгайлаган кытайдын\nАябай канын төгөлүк!\nТезинен жүр, Чубагым,\nАлмамбет менен Сыргакка\nКараан болуп берелик,\nКараан болуп бербесек,\nТезинен биз барбасак,\nАлмамбет менен Сыргакты\nТегеле кармап албайбы,\nКектешкени Алмамбет\nКолуна тийсе капырлар\nИчин тилип, жарбайбы,\nЖол үстүнө сүйрөтүп,\nДаңгыттарга салбайбы!\n«Алмамбет өлүп калды», - деп,\nБээжинге кабар салбайбы.\nБейжайды кудай урбайбы,\nЧалыяр тийбес Бээжиндин\nЧындап колун жыйбайбы,\nАлакең көзү өткөндө,\nАлакандай бусурман\nАйдап жүрүп көп кытай\nМекеге жете кырбайбы,\nКайры диндүү капырың\nКыргынды минтип кылбайбы!\nЖүргүн, Чубак, жетелик,"
  },
  {
    "id": "1764",
    "text": "Мекеге жете кырбайбы,\nКайры диндүү капырың\nКыргынды минтип кылбайбы!\nЖүргүн, Чубак, жетелик,\nЭкөөнөн мурун биз өлүп,\nАлмамбет менен Сыргакка\nКурман болуп кетелик», -\nДеп, ошондо эр Манас\nКаарданып күркүрөп,\nКаарман шер, кайран эр,\nКарап турган Чубактын\nБүткөн бою дүркүрөп,\nЖанындагы боз кисе\nАйкырып белге чалганда,\n\fАк Эшен жолдош бир болгон.\nКолдогону Кожосан,\nКол бергени Ак Эшен,\nБаатыр Манас көк жалдын\nСалтанаты сында жок.\nУшул жол кыргын саларга\nАккелте мылтык, Аккула\nАколпогу дагы жок,\nАлдырбастан шаштырган,\nЭр Чубактын багы жок.\nӨлүм десе кайтпаган,\nАжалдан коркуп тартпаган,\nКазылуу жаткан ор болсо\nТүшөм деп кайра качпаган.\nЖоону көрсө сүйүнгөн,\nАтышкан жерди өрт кылган,\nАлышканды мерт кылган.\nТуулгандан шер болгон,\nАтагы чыгып далайга\nКабылан көк жал эр болгон.\nТулаңдуу жерди тутанткан,\nӨлөңдүү жерди өрттөгөн,\nОн эки кылым салбаган,\nУкурук кайрар калбаган."
  },
  {
    "id": "1765",
    "text": "Тулаңдуу жерди тутанткан,\nӨлөңдүү жерди өрттөгөн,\nОн эки кылым салбаган,\nУкурук кайрар калбаган.\nБусурман шери кайран эр,\nОпол-тоодой көрүнүп,\nАттанып кирди чокудан,\nОозунан жалын төгүлүп,\nКара чаар кабылан\nКапталында чамынып:\n«Кайран досум минткен соң\nКантип жанды аяйм», - деп,\nКан Балтайдын Чубагы\nКөгала минип камынып,\nКең-Колдон Талас кем эмес,\nКелберсиген эр Чубак\nЭр Манастан кем эмес.\nАкбалтайдын Чубагы\nАрбагы Манас дебесе,\nКемип калар шер эмес.\nОшондо Чубак зыңгырап,\nКөк ырапыс тон кийип,\n\fКөгаладай ат минип,\nСогушууга бел байлап:\n«Тобокел!» - деп, дем байлап,\n«Толкуп жаткан капырдын\nТобун чечип алайын,\nТозокту чындап салайын,\nАкыреттик Алмамды\nАлым келсе кытайдан,\nАжыратып алайын,\nАжыратып албасам,\nКудайдын салган буйругу\nЭмине болсо көрөйүн,\nАлмамбет менен Сыргакка\nКараан болуп берейин, -\nДеп, ошондо эр Чубак -\nКандан кайра тартпаган,\nКадимки көк жал чунагы.\nКаарданып дыр коюп,"
  },
  {
    "id": "1766",
    "text": "Деп, ошондо эр Чубак -\nКандан кайра тартпаган,\nКадимки көк жал чунагы.\nКаарданып дыр коюп,\nКөгала менен чу коюп,\nУзай түшүп элеңдеп\nЖойкумасын белендеп,\nЖолдош болуп Манаска,\nЖолукмак болду азапка,\nКатылмак болду эр Чубак\nКабары катуу казатка.\nБу казатка кирерде\nБел байлаган берени,\nАлдында кетип баратат\nБерен Манас көзөлү.\nМанастын түрүн айтайын:\nАлды жагын караса\nАлтымыш эрдин сүрү бар,\nАртындагы Чубакта\nАжыдаардын түрү бар.\nБайкап турса ошондо\nБет алдында күңгөйдө\nЖылкынын баары кылкылдап,\nЖайнап калган кези экен,\nАдамча кууп жылкыны\nАжыбайдын Карткүрөң\nАйдап калган кези экен.\nМашаадай кылып моюнду\n\fИйип калган кези экен,\nАйбан да болсо Карткүрөң\nАдамча кууп жылкыны\nТийип калган кези экен.\nКан Манасты көргөндө\nАйдабастан жылкыны\nТаштай салып зыргытып,\nЧоң казандай даңканды\nКөктү көздөй ыргытып,\nБир кишенеп заңылдап,\nКан Манастын алдына\nТуура тартты Карткүрөң,\nСалып келди заңылдап."
  },
  {
    "id": "1767",
    "text": "Бир кишенеп заңылдап,\nКан Манастын алдына\nТуура тартты Карткүрөң,\nСалып келди заңылдап.\n«Чылбырын колго илер, - деп,\nЧыныгы султан эр болсо,\nАлдындагы Бээжинге\nМени жетекке ала жүрөр, - деп,\nКарчалышкан капырың,\nКаптап кирип келгенде\nМени Манас минер, - деп,\nКабылан тууган эр Манас\nМени минип көп жоого\nКарчыгадай тиер, - деп,\nКасиеттүү кабылан\nКадырымды билер, - деп,\nБаатыр минсе үстүмө\nАркардай арыш керейин,\nКоңурбайдын Алгара\nҮч жеткизип берейин.\nКазатты мен да баштайын,\nҮстүмө минсе көк жалың\nКара жанды таштайын.\nАйзалашса кынайым,\nАйкырык салып эр Манас,\nАйгайлатып кытайды\nАйдап кирсе Бээжинге\nКанчалык минсе оорсунбай,\nЫсык чыгып жоорубай,\nСуу жутуп, чөп жебей,\nСултанга чыдап берейин.\nКалкан тонун киер, - деп,\nКанкор Манас султаным\n\fМени эми минер, - деп,\nКарап турду Карткүрөң.\n«Ажыкем кийген ок өтпөс\nАны кантип кием - деп,\nАжыкем минген Карткүрөң\nСени кантип минем, - деп,"
  },
  {
    "id": "1768",
    "text": "«Ажыкем кийген ок өтпөс\nАны кантип кием - деп,\nАжыкем минген Карткүрөң\nСени кантип минем, - деп,\nКөп жылкыны башта, - деп,\nКагып ийип как жаакка,\nКарткүрөңдөй бууданды\nТүртүп ийди ар жакка.\nАйбан да болсо Карткүрөң\nАйтайын десе тили жок,\nАртыкча жаман таарынды.\nБаштабастан жылкыны\nЧачып кетти Карткүрөң\nАжыбайды бет алып,\nКачып кетти Карткүрөң.\nЖелгенине жел жетпей,\nШашып кетти Карткүрөң.\n«Бир өлмөктөн миң өл», - деп,\nКаргап кетти Карткүрөң.\nКарткүрөңдү качырып,\nКаарданып барбактап,\nКасиеттүү кайран шер,\nТолкуп жаткан капырдын\nТобуна тийди кайран эр.\nБөйрөгүнөн Чубагы,\nДагы берен Сыргагы\nОбодон жылдыз жошулуп,\nБашта барган экөөнө\nБулар барды кошулуп,\nТолкуп жаткан капырга\nТоктобой кирди көк жалың\nКаптап калган капырга\nКөп экенин көзгө илбей,\nКачпай кирген көк жалың,\nАйбанбоз менен ойнотуп,\nАйдамак болду кыйратып.\nАкбалтайдын Чубагы\nАлышкан жоону көргөндө\nӨйдө-ылдыйын карабай"
  },
  {
    "id": "1769",
    "text": "Айдамак болду кыйратып.\nАкбалтайдын Чубагы\nАлышкан жоону көргөндө\nӨйдө-ылдыйын карабай\nӨлөмүн, - деп санабай,\n\fӨкүрүп кирди согушка.\nМурун Чубак оолугуп,\nМанжуунун каны Эзкара\nАга калды жолугуп,\nЭзкаранын түмөн кол\nАры-бери сүрүшүп,\nАр кимиси берендер\nЖан аябай урушуп,\nЧубакка Эзкара беттеп кирген соң,\nОшол чакта Манасты\nКечилдин каны Коңурбай\nБеттегенден Манасты\nБеркилерден бөлдү эми,\nБелгилүү Манас баатырдын\nБерендигин билди эми.\nБерен Манас баатырың\nБээжинден келген кытайды\nКайта кырып, сүрдү эми,\nАрбактуусу Коңурбай\nКармаша албай тең болуп,\nКайта качып жүрдү эми.\nАнык көк жал, артык шер\nКоңурбай качып калган соң,\nАрт жагынан кытайды\nҮркүтүп айдап сүрдү эми.\nОрто жерин жеке өзү\nОйрон Манас султаның\nОюп-кырып кетти эле,\nАйланасын үч берен\nАйдап, кууп кетти эми.\nКаканчындын Бээжинге\nКакайлатып кытайды:\n«Ысылам!» - деп бакырып,\nЫзы-чуу кылды төрт берен.\nКамгак учкан эмедей,"
  },
  {
    "id": "1770",
    "text": "Какайлатып кытайды:\n«Ысылам!» - деп бакырып,\nЫзы-чуу кылды төрт берен.\nКамгак учкан эмедей,\nКараса көзгө илинбей,\nКайсы экени билинбей,\nЖердин бетин каптаган\nАсмандаган чаңды көр,\nАгып жаткан дайрадай,\nКыпкызыл болгон канды көр.\nОшол кандын ичинде\n\fТоголонгон башты көр,\nБашка аралаш кан болгон\nЧубалып жаткан чачты көр.\nКыпкызыл кан жерди көр,\nКырылган кытай элди көр.\nБуту сынып далай ат\nТуйлап жаткан мундан көп,\nКаршы-терши далай эл\nКыйрап жаткан андан көп.\nКара көздөн айрылып,\nСокур болгон мундан көп,\nКол-бутунан ажыран,\nКокуйлаган мундан көп.\nМындай кыргын болгон соң,\nКытайлардын Калчасы\nБээжиндеги чоң канга:\n«Калың аскер берсин» - деп,\nКаарданып күрсүлдөп,\nБоз ат менен чаптырып,\nКайталап кабар жиберди.\n«Манас келип калды, - деп,\nЖыйырма кандык кытайга\nКыргынды кыйын салды, - деп,\nТең боло албай Коңурбай,\nКайра качып көп кытай\nЧет-Бээжинди алаарга,\nЖакын кирип калды», - деп,"
  },
  {
    "id": "1771",
    "text": "Тең боло албай Коңурбай,\nКайра качып көп кытай\nЧет-Бээжинди алаарга,\nЖакын кирип калды», - деп,\nБу кабарды укканда\nБээжиндин эли буркурап,\nБаары бирдей чуркурап,\nКабар түшөт канына,\nБүлүк болду козголуп,\nКаканчындын шаарына.\nБөйкү деген төлгөсүн\nБээжиндеги Карыкан\nТартып жүргөн эмеспи,\nМанастан чочуп, бадырек\nТөгөрөктүн төрт бурчун\nАрытып жүргөн эмеспи.\n«Заманды Манас куурат, - деп,\nЖуртумду бурут кырат, - деп,\nКыргын салып кызыкты\n\fАлмамбет качкын кылат», - деп,\nБээжиндин каны мурунтан,\nМуну ойлоп ичинен\nКүйүп жүргөн эмеспи,\nУшундай доорук болорун\nБилип жүргөн эмеспи.\nБээжиндин каны Карыкан\nУктап жаткан кезинде\nТүшүнөн чочуп түйүлгөн,\nЭртең менен караса:\n«Манас деген бир киши\nТүбүнө элдин жетет, - деп,\nКытайды кырып кетет», - деп,\nБээжиндин даңзасына чийилген.\nБу чийинди көргөндө:\n«Кытайдын эри аттанган,\nИчтен ала жоо чыгып,\nТүпкө ошол жетет, - деп,\nМанаска качып кетет», - деп,"
  },
  {
    "id": "1772",
    "text": "«Кытайдын эри аттанган,\nИчтен ала жоо чыгып,\nТүпкө ошол жетет, - деп,\nМанаска качып кетет», - деп,\nАлмамбет аты катталган.\nКытай муну көргөндө\nБаары бирдей күйүнгөн,\nУшундай деп капырдын\nБичигине чийилген.\nБу кабарды укканда,\nКаарданып Карыкан\nБуйругун айтып турганда,\nТопурак учуп, тоз болду,\nТүптүү кытай, калың журт\nТүбүнөн бери козголду.\nКарыкан буйрук кылганда,\nКырк эшиктүү Бээжиндин\nБир эшигин ачты эми,\nЭшикти эли ачкан соң,\nКабарды каны чачкан соң.\n«Кара мурут жигиттер\nКалбай келсин мында», - деп,\nЭки өгүздүн терисин\nДарбазанын түбүнө\nТалпак кылып жайдырды,\n«Ушул талпак үстүнөн\nБасып, чубай чыккын, - деп,\n\fЧылгый эки териден\nАлакандай калбаса\nСен кылымга толосуң,\nАнан кийин тең болуп,\nАздап кеткен бурутка\nУрушарлык болосуң», -\nДеп, ошонтүп, Карыкан\nКатуу буйрук салды эми,\nКалың кытай жыйылган\nТалпакты басып үстүнөн\nТакыр чубап калды эми.\nКум экени билинбей,\nКурт экени билинбей,"
  },
  {
    "id": "1773",
    "text": "Талпакты басып үстүнөн\nТакыр чубап калды эми.\nКум экени билинбей,\nКурт экени билинбей,\nКайнап чыкты көп кытай,\nКумурскадай быжырап,\nЖайнап чыкты көп кытай.\nТолкуп кытай жүргөндө\nТопурак учуп, тоз болуп,\nАсман жүзү көрүнбөйт,\nКөптүгүнөн кытайдын\nЖердин бети көрүнбөйт.\nКарап турса чаңынан\nКүн экени билинбейт,\nКүндүн бети тунарып,\nЧайкап кеткен дайрадай\nКөл экени билинбейт.\nАйтылуу Бээжин дээр экен,\nАзирети Аалы шер\nАрадан кайткан эл экен.\nКырылса кытай арман жок,\nЧылгый эки териден\nТепсенди болуп, жок болуп,\nОймоктой жери калган жок.\n«Эми кытай токто», - деп,\nБээжиндеги Карыкан\nДарбазаны жапты эми.\nКылымга кытай толду, - деп,\nУрушар чагы болду, - деп,\nКез болгондун баарысын\nТаманга салып тапта, - деп,\nӨзү тийген бурутту\nТашын талкан чыгарып,\n\fМекеге жете капта, - деп,\nМундай жардык укканда\nТополоң-тозоң, чаң салып,\nУрушка баштык канды алып,\nБылкылдап кытай жүргөндө\nЖердин бетин чаң алып,"
  },
  {
    "id": "1774",
    "text": "Тополоң-тозоң, чаң салып,\nУрушка баштык канды алып,\nБылкылдап кытай жүргөндө\nЖердин бетин чаң алып,\nЭр этеги жыртылды,\nБир бирине камалып.\nАдам батпай былкылдап,\nАйза батпай кылкылдап,\nЖердин жүзү жошулуп,\nЖелмогуз Манас кайда? - деп,\nЖете келди калың кол\nМурунку колго кошулуп,\nТарап-тарап сөгүлдү,\nКаптап кытай киргенде\nБаш кошуп жүргөн төрт берен\nБет-бетинен согушуп,\nТөрт жакка кетип бөлүндү.\nМанжууну кырып аянбай,\nСалышып жүрөт эр Чубак,\nКара калмак шибээге,\nКан Жолой менен Ылама,\nБуларды жеке бет алып,\nСогушуп жүрөт Алмамбет.\nЖалгыз көздүн элине,\nЧетке койгон чебине,\nМаңкуш менен Казан алп,\nБуларга Сыргак беттешип,\nБетинен кетти бир башка.\nМинген аты Айбанбоз,\nАлөөкөнүн Коңурбай,\nКалчага кирди кан Манас.\nКолдогону Кожосан\nКолдоп жүрөт Манасты,\nКол бергени Ак Эшен\nЖөлөп жүрөт Манасты.\nКара чаар кабылан\nКапталынан чамынып,\nАйланадан кырк арслан\nМанасты курчап алыптыр,"
  },
  {
    "id": "1775",
    "text": "Кара чаар кабылан\nКапталынан чамынып,\nАйланадан кырк арслан\nМанасты курчап алыптыр,\nКолдогону көрүнөт,\n\fЫсыгына чыдабай,\nКачып кытай бөлүнүп,\nМекеден келген жетик туу\nЖетип жерге орнотуп,\nЖеке өзү эр Манас\nЖеткен жерин сойлотуп,\nКүнү-түнү дебестен,\nТоктобой уруш салды эми.\nИт-Өлбөстүн Кызыл-Кум\nКырк күнчүлүк чөл эле,\nҮстүнөн закым кетпеген,\nТуурасынан бу чөлдүн\nКара куш учуп өтпөгөн,\nТомуктай болгон тоосу жок\nТокумдай жерде коосу жок\nКулан чыдап жүрбөгөн,\nКийик оттоп кирбеген,\nКуу учса кулагы,\nКүйүп кеткен чөл эле,\nЧымчып жээр чөбү жок,\nЧым этерге суусу жок!\nАтка каршы жер эле.\nОшол чөлгө барганда,\nКытайды айдап кыйкырып,\nКыраан Манас жүрдү эле.\nОртосуна бу чөлдүн\nСүрүп Манас барганда,\nАты жүрбөй каларын\nАдис Калча билди эми.\nАлгаранын оозун\nЖыйнап жүрөт Коңурбай,\nАлыстан көрүп Манасты\nСынап жүрөт Коңурбай:\n«Анык Манас эр экен,\nШай колдогон шер экен.\nАлакандай бурутка"
  },
  {
    "id": "1776",
    "text": "Сынап жүрөт Коңурбай:\n«Анык Манас эр экен,\nШай колдогон шер экен.\nАлакандай бурутка\nКоргон болуп туулган\nКалкан болуп жаралган\nМекенин анык чеби экен.\nБай-бай, Манас кантейин,\nЧенебеген көк экен!\nАр ким азар салбаган,\n\fУкурук кайрар калбаган,\nАскар бийик тоо экен,\nАрслан Манас эр кулга\nКатылбай турган жоо экен.\nАгыны катуу шар экен,\nБерен Манас кабылан,\nБеш мертем колу сынса да\nБээжиндик күчү бар экен.\nТелегейи тең экен,\nИчи жер жүзүнөн кең экен,\nАзганакай Манастын\nАлакөөдөн жери бар,\nАкыл жактан кем экен,\nАстындагы Айбанбоз\nЖүрбөй калар кези экен.\nЭми алты күн сайышса,\nУзун кулак шалпылдап,\nАстындагы боз качыр\nЖүрбөй калар талпылдап.\nАты жүрбөй калганда\nАябай согуш салайын,\nЧаначтай мурдун дардайтып,\nТирүү кармап алайын.\nЧоң-Бээжиндин шаарында\nКазыналык кырк шуркут\nАлпарып айгыр салайын.\nМундан эркек туулса,\nАлтын таажы кийгизип,\nАлтын такка мингизип,\nКарыкандын ордуна,"
  },
  {
    "id": "1777",
    "text": "Мундан эркек туулса,\nАлтын таажы кийгизип,\nАлтын такка мингизип,\nКарыкандын ордуна,\nКаканчындын Бээжинге\nКан көтөрүп салайын.\nНе да болсо Манастан\nБала тукум алайын.\nКөңүлгө баткыс санаа бар,\nКөк жалыңдын белинде\nӨзүнөн мыкты бала бар.\nАйтканында сөзү ачык,\nКөргөнүндө көзү ачык,\nБел байласа бел болот,\nМанастан артык шер болот.\nСогушту чындап салайын,\n\fТигилери келгенче\nТирүү кармап алайын!»\nИт-Өлбөстүн чөлүндө,\nАкыл ойлоп, кек сактап,\nКолундагы сыр найза\nОңдойлонуп бек кармап,\nАлгара менен алкынтып,\nАлдынан чыкты Манастын,\nАлдынан чыгып Коңурбай:\n(Айласы кыйын доңуз ай!)\n«Манас, Манас дегенге\nБарбактап калат экенсиң,\nСууга салган чаначтай\nДардактап калат экенсиң!\nСындырайын белиңди,\nМыкты болсоң, эр Манас,\nКырайын сенин элиңди!» -\nДеп, ошонтүп, Коңурбай,\nАлгара оозун бурду эмп,\nАчууланып кайран эр,\nКабылан Манас көк жалдын\nМаңдайында турду эми.\nКайраттанып Калча кул"
  },
  {
    "id": "1778",
    "text": "Ачууланып кайран эр,\nКабылан Манас көк жалдын\nМаңдайында турду эми.\nКайраттанып Калча кул\nКаршы алдында турганда,\nКайраттанып кан Манас:\n«Качпа, Калча, качпа! - деп,\nАтыңдын оозун бургун, - деп,\nАнык мыкты сен болсоң,\nАлдыңкы жерге тургун» - деп,\nКайраттанып көгөрүп,\nОозунан жалын төгүлүп,\nКүүгүм туман көздөнүп,\nМайлаган буудай жүздөнүп,\nОшондо Манас баатырың\nКөз ирмебей мелтиреп,\nКайратын көрүп Манастын\nЫсыгына чыдабай,\nСуугуна бата албай,\nБура тартып дыр коюп,\nОрдун сала берди эми.\nОрдуна түшүп Айбанбоз,\nКумга колу тыгылды,\n\fҮстүндөгү эр Манас\nКошо жерге жыгылды.\nАйбанбозду тургузбай\nКытай каптап каларда,\nАрслан тууган Манасың\nКөкүл менен ыйык жал,\nЧапчып кармап тигинен\nАйбанбозду тургузду.\nОлбуй-солбуй теминсе,\nКулактары шалпылдап,\nАлты күн суу ичпестен,\nИт-Өлбөстүн чөлүндө\nЖүрбөй калды далпылдап,\nУшундай катуу согушта\nКара терге чөмүлүп,\nЖүрбөй калды балпылдап."
  },
  {
    "id": "1779",
    "text": "Жүрбөй калды далпылдап,\nУшундай катуу согушта\nКара терге чөмүлүп,\nЖүрбөй калды балпылдап.\nАйбанбоз жүрбөй турган соң,\nАянып Калча турабы,\nКарап туруп ушунда,\nКалчаны кудай урабы!\nАйкырыгы таш жарып,\nКыйкырыгы баш жарып,\nБалбандарын токтотуп,\nМанаска кирди бакырып,\nМөндүлөп ураан чакырып,\nУшинетип Коңурбай,\nТегерегин карабай,\nТеги жанын аябай,\nКылчайбастан артына,\nКыраан Калча келди эми,\nАйбанбоз баспай калганын\nАнык Калча билди эми.\nБөлөк балбан жолобойт,\nБөлүнүп Калча кирди эми.\nЖеткилең султан Манаска\nЖетип айза салды эми.\nКабылан тууган анык эр,\nКолундагы Ач болот\nОңдойлонуп калды эми.\nКоңурбайдын айзасын\nДенесине жолотпой,\nОртосунан тепетең\n\fКыя чаап салды эми.\nКоңурбайдын Алгара,\nЖаза чаап бир санын\nМанас туруп калды эми.\nБул кайратын Манастын\nЭр Коңурбай көргөндө,\nМалча айдап балбанды,\nКамап кирди Коңурбай,\nТегерегин дыргытып,\nСабап кирди Коңурбай.\nМанасты каптап балбандар,"
  },
  {
    "id": "1780",
    "text": "Камап кирди Коңурбай,\nТегерегин дыргытып,\nСабап кирди Коңурбай.\nМанасты каптап балбандар,\nБаары кирди чуркурап,\nОозунан жалын буркурап,\nАты жүрбөй калганда,\nАрслан Манас ошондо\nАманат жандан түңүлдү.\nАккула түшүп эсине:\n«Атышка минер Аккула,\nМине жүрбөй не болдум!\nАлыска киер Аколпок,\nКие жүрбой не болдум!» -\nДеп, ошондо эр Манас,\nЭч амалын таба албай,\nТегеренип турганда\nЖабыла балбан жетти эми,\nЖөө күлүктүн баарысы,\nКечили менен төрөсү\nЖетип баары келди эми.\nЖанталашып эр Манас,\nЖанына киши жолотпой,\nКезиккенин сулатып,\nБет алдына келгенин\nАйбалта менен кулатып,\nОшондо да болбостон,\nКурчап кытай жеткени,\nАзапты кытай салды эми,\nАрага алып Манасты\nОн эки курчап калды эми,\nАркадан келип Манасты\nДалы ортого сайды эми.\nКоңурбай чындап сайганда,\nКыңайып Манас кылт этпейт,\n\fАйбанбоздун үстүнө\nКадап койгон эмедей,\nКайран Манас былк этпейт.\nМендеде мындай болорбу,\nБерен Манас баатырдын"
  },
  {
    "id": "1781",
    "text": "Кадап койгон эмедей,\nКайран Манас былк этпейт.\nМендеде мындай болорбу,\nБерен Манас баатырдын\nКолдогону чоң экен,\nБолбосо, кытай коёбу!\nМына ошондо зор Манас:\n«Ыйман бер» - деп, жалынып,\nЖан соогалап калууга,\nИйининдеги боз келте\nМылтыгына камынып,\nБоз келтени колго алып,\nКүңгүрөтө бир коёт,\nТөмөнкү жаткан көп кытай,\nБаары качып дыр коёт.\nАлты-жети удаалап,\nАрслан атып ийгенде\nҮнү чыкпайт тапылдап,\nАтып ийген октору\nКытайга жетпей арага\nТүшүп калат топулдап.\nБоз келте болбой калганын\nБайкап, Калча билди эми,\nАтыш андай эмес, - деп,\nАянбастан Коңурбай,\nЖамгырдай кылып жаа тартып,\nМөндүрдөй төгүп ок атып,\nЭр Манаска кирди эми.\nТакоол болуп артынан,\nКаражой кошо кирди эми,\nКапыр байлап аларын,\nКаранды башка саларын\nКанкор Манас билди эми.\nМанас байкап караса,\nАкылай кылган боз чепкен\nАйза, окко тытылып,\nБыт-чыт болуп кетиптир,\nКан Ылама баш болуп,\nКалың кытай колунан\nДагы каптап жетиптир."
  },
  {
    "id": "1782",
    "text": "Быт-чыт болуп кетиптир,\nКан Ылама баш болуп,\nКалың кытай колунан\nДагы каптап жетиптир.\nОшонетип турганда,\n\fАлөөкөнүн Коңурбай\nКабар кылды баарына:\n«Тирүү кармап алгыла,\nКарыкандын алдына\nТартуу кылып баргыла,\nБир айласы табылар!»\nКалчанын кебин укканда\nКабылан Манас, кайран эр\nКара жандан түңүлдү,\nКачан мага жетет, - деп,\nКалың кытай колунан\nАжыратып кетет, - деп,\nЭки көзү төрт болду.\nКыргынды качан салат, - деп,\nКысталып жаткан кезимде,\nКачан жетип эр Чубак\nАжыратып алат, - деп,\nМанас эмес, Чубагың\nАйласын таппай өз жанын,\nОроккыр менен Бөрүкөз,\nЭкөө согуш салыптыр,\nКызыл канга бөлөнүп,\nКылчая албай калыптыр.\nАны көрүп Манасың\nАкбалтайдын Чубакка\nЧоң таарынып калыптыр.\nКыргын салып кытайга,\nКыраан тууган Алмамбет\nЖарап жүргөн эмеспи.\nКызыталак боз качыр,\nКачан жүрбөй калат, - деп,\nАкшуңкардай кылчактап,\nАра-сара ыраактан,\nКөзүн салып алыстан\nКарап жүргөн эмеспи!"
  },
  {
    "id": "1783",
    "text": "Акшуңкардай кылчактап,\nАра-сара ыраактан,\nКөзүн салып алыстан\nКарап жүргөн эмеспи!\nАлмамбет байкап көз салса,\nКоңурбай калча баш болуп,\nКабылан тууган Манасты\nОн эки курчап калыптыр.\nЖалгыздатып Манасты,\nТирүү кармап алмакка\nБашына азап салыптыр.\n\fМуну Алмаң көргөндө,\nЧыдап Алмаң туралбай:\n«Кысталып жаткан Манаска\nКылчайбастан жетейин,\nКыргын кылып кытайды,\nКыяматтык Манасты\nАжыратып кетейин!»\nСан колду таштап Алмамбет,\nКазык моюн Сарала\nЗымырылтып чу коюп,\nАралап кирип кытайды,\nАрасынан Калчаны\nКапталдата аябай,\nАйза менен бир койду.\nАлмамбет айза сайганда\nАйласы кетти Коңурбай,\nАлгараны моюндап,\nТуйлап кетти Коңурбай,\nӨз башын өзү койгулап,\nӨткөрө тилдеп Алмаңды,\nЫйлап кетти Коңурбай.\n«Кудай билбес куу качкын,\nКырчоосун кылдан эштирген,\nБүтүн жерин бурутка барып тештирген.\nУшу качкын болбосо,\nЧоң-Бээжиндин дарбаза\nЧийбейт белем сызыкты,\nБайлап алып Манасты,\nКылбайт белем кызыкты."
  },
  {
    "id": "1784",
    "text": "Чоң-Бээжиндин дарбаза\nЧийбейт белем сызыкты,\nБайлап алып Манасты,\nКылбайт белем кызыкты.\nБүткүл бурут бусурман,\nСалбайт белем азапты,\nӨрттөбөйт белем чатырын,\nӨлтүрбөйт белем баатырын.\nКара көзүң кашайгыр,\nКайдан муну көрдү экен!\nКолго тийген коёнду\nКуткарган киши оңорбу» -\nМуну айтып Коңурбай,\nКакылдап ал турган.\nДагы Алмамбет жетерде,\nКакшап турган Калчаны,\nДелдиреп турган кезинде\n\fКөмө коюп өтөрдө,\nАркардай мойнун ийилтип,\nАты күлүк Калчаңыз,\nЧыга берди түйүлтүп.\nКоңурбай чыга берген соң,\nБашкасын Алмаң көргөн соң,\nКез келгенин сойлотуп,\nЖайлап чыкты Алмамбет,\nКалың кытай, манжууну\nКан Манастын үстүнөн\nСүрүп барып канчалык,\nАйдап чыкты Алмамбет.\nОшол чакта Алмамбет\nЖете келди Манаска:\n«Баатыр ай, казмак болдуң орумду,\nКачан болсо тил албай,\nКайнатмак болдуң шорумду!\nАйтпадым беле мен бая,\nУкпадың беле сен дагы,\nБел байлаган бел ошол,\nМендеден көп бул кытай,\nКаптап кетер сел ошол,"
  },
  {
    "id": "1785",
    "text": "Укпадың беле сен дагы,\nБел байлаган бел ошол,\nМендеден көп бул кытай,\nКаптап кетер сел ошол,\nМурун айтса тил албай,\nМээнет кылган сен ушул.\nКудай билет бул жерден\nТирүү кайра тартышты,\nУшу турган Бээжинден\nКайра эсен кайтышты.\nАбайласаң болбойбу,\nАсыл Манас, көк кашка!\nУшу турган Чоң-Бээжин,\nАскары бийик жер ушул,\nАчуусуна келгенде,\nАзоолок журт биз түгүл,\nАй-ааламдын баарысын\nАзапка салар эл ошол.\nИт менен кандык талашып,\nАлмамбет качкын аталып,\nСизге барган мен ушул,\nАбайлабай Бээжинди,\nОюн көргөн сен ушул,\nОйлонуп акыл башта айтсам,\n\fУшу жолу тил албай,\nАзапка салган сен ушул,\nКөк жалым, албай тилимди,\nОтто калган мен ушул!\nУшу жолу көп кытай\nТегеректеп алганда\nАтың жүрбөй калбаса,\nЧалбайт белем кайтадан\nКаканчындын калааны,\nСалбайт белем башынан\nКөп кытайга балааны.\nБайгамбар барбас Бээжинге\nБалакетти саларда,\nКырк кандын эли кытайды\nКырар кезим келгенде,\nБайладың эки колумду,"
  },
  {
    "id": "1786",
    "text": "Балакетти саларда,\nКырк кандын эли кытайды\nКырар кезим келгенде,\nБайладың эки колумду,\nАчпадың, досум, жолумду», -\nДеп, ушинтип, Алмамбет,\nОозун жыйып алганча,\nКара калпак кыргагы,\nКайдан келди билбеймин,\nКабыландын Сыргагы.\nСыргак жандын артынан,\nКызыл канга боёлуп,\nКөгала менен чу коюп,\nЧубак келди ошондо,\nКызыл айза желеги,\nКоргон болду Манаска,\nЭр Алмамбет берени.\nКан Манасты көргөндө,\nАйкырып кытай киргенде,\nАзапты Алмаң билгенде\nОкоро түйгөн чылбырды\nМанастан жулуп алды эми,\nҮзөңгүнүн боолукка\nБекем басып алды эми.\nАраандай оозун ачты эми,\nТал-Чоку көздөй сүйрөтүп,\nДалдактатып Манасты,\nАлмамбет ала качты эми.\nОң жагынан Манасты\nЖандап Сыргак алды эми,\n\fАрт жагынан эр Чубак,\nКаптап жеткен кытайды\nУлам кайта жапырып,\nМанас, Сыргак, Алмамбет\nАлдына түшүп калды эми.\nАйбанбоз жүрбөй калса да,\nКытай кыстап келгенде\nЭки көздөн от чыгып,\nБолбой Манас барбактап,\nКайра тартып тизгинин:"
  },
  {
    "id": "1787",
    "text": "Кытай кыстап келгенде\nЭки көздөн от чыгып,\nБолбой Манас барбактап,\nКайра тартып тизгинин:\n«Урушам» - деп, дардактап.\nТүрүн көрүп капырдын,\nАлек болду Алмамбет,\nАла көөдөн Манаска.\nКезек-кезек урушуп,\nАкбалтайдын Эр Чубак,\nЖана ага кошулуп,\nТоктоно албай салышты\nУлак кандын эр Сыргак.\nКытай күчөп келгенде,\nЖердин жүзү чаң болду,\nКайта-кайта согушуп,\nКабылан Сыргак, эр Чубак,\nКызылала кан болду,\nБүткөн бою дал болду.\nЭрендер кайдан аянды,\nЭче катар согушуп,\nӨлдүм, өлдүм дегенде\nТал-Чокуну таянды.\nТал-Чокуга жетерде,\nЭэр белдей кыраңды,\nАшпай койду Айбанбоз,\nЭси кетип Манастын,\nСүйрөсө да болбостон,\nКара терге чумулуп,\nБаспай койду Айбанбоз.\nАйбанбоз баспай калганда\nКаптап кытай жүгүрдү,\nАны көрүп эр Манас\nКайран жандан түңүлдү.\nКачан болсо тил албай,\nЭр Манас азап тартты эми.\n\fАккаңкы менен жүгөндү\nБекем байлап кабылан\nАркасына тартты эми.\nБолкулдап басып, өр тартып,\nБоз келтени таянып,"
  },
  {
    "id": "1788",
    "text": "Бекем байлап кабылан\nАркасына тартты эми.\nБолкулдап басып, өр тартып,\nБоз келтени таянып,\nЧымын жандан түңүлүп,\nЧындап жанга күч келди,\nТал-Чоку көздөп басты эми,\nБаса түшүп кылчайып,\nАлмамбет менен Чубакка,\nУлак кандын Сыргакка\nКерээзин Манас айтты эми:\n«Алмамбет, Чубак, Сыргагым,\nАаламды бузган кырааным!\nЭл ичинде чынарым,\nЖоо бетинде эзелтен\nКара кашка тынарым,\nБүгүн көргөн эртең жок,\nАлаксытып алакчы,\nАлдайт экен дүйнө шок!\nКалың кытай жабылып,\nБаары бирдей чогулуп,\nМанасыңды тирүүлөй\nАзыр кармап алат бейм?\nДинсизди теңир урат бейм,\nКармап алып Манасты,\nКылбаганды кылат бейм?\nКолго түшүп, кор болуп,\nКолуна кетип байланып,\nКокуй, Манас турат бейм?\nАлмамбет, Чубак, асылым,\nЖана Сыргак кырааным,\nАдырда жылкы ала баш,\nАлакчы дүйнө, кантейин,\nАркамда эркек бала жаш,\nАгайындын баары кас!\nАбыке, Көбөш арамдын\nЧалгырты жүрөт көзүндө,\nЧамасы келсе, алты арам\nЧалганы жүрөт өзүмдү."
  },
  {
    "id": "1789",
    "text": "Абыке, Көбөш арамдын\nЧалгырты жүрөт көзүндө,\nЧамасы келсе, алты арам\nЧалганы жүрөт өзүмдү.\nКыңырты бар сөзүндө,\nКарааны жоо арамдар\n\fКылганы жүрчү өзүмө,\nАй караңгы, түн бүркөк,\nКүн эмине болучу?!\nАлганым кандын кызы Каныкей,\nБул эмине болучу?\nАлмамбет, Чубак эгизим,\nАсыл Сыргак теңизим,\nДолоно саптуу айбалта\nТолгонтпостон ким аштайт?\nТолкуган огой, көп аргын,\nТолуп жаткан кайран журт,\nТоздурбастан ким баштайт?\nКара жаак болотту\nКайкайтпастан ким аштайт?\nКасиеттүү кайран журт,\nКачырбастан ким баштайт? » -\nДеп, ошондо эр Манас,\nЭрдин кесе тиштенип,\nЭки көздөн от чыгып,\nАжыдаардай түктөнүп,\nТал-Чокуну бет алды,\nҮстүнө ээрин жүктөнүп.\nБаатыр Манас болгону,\nБала чактан шаша элек.\nБашына мындай күн түшүп,\nМинген аттан ажырап,\nМинтип жөө баса элек.\nТуулгандан эр Манас,\nАртын салып душманга,\nАйбыгып жоодон кача элек.\nБаса түшүп коңгурап,\nОйлоп туруп токтоду,\nАккуланы жоктоду."
  },
  {
    "id": "1790",
    "text": "Айбыгып жоодон кача элек.\nБаса түшүп коңгурап,\nОйлоп туруп токтоду,\nАккуланы жоктоду.\nЭэн калсын көөдөк жан,\nТил албаган адатым,\nОорукка калган Аккула\nКачан болсо канатым.\nКеп кылбай кытай келгенде,\nКыстоо кылып турганда,\nАккула болсо астымда,\nАколпок болсо үстүмдө,\nАккелте болсо ийнимде\n\fБербейт белем кезегин,\nБелгилүү Калча бүрүктүн\nТаппайт белем эсебин!» -\nДеп, ошондо эр Манас,\nДагы басты өйдөлөп.\nМанас жөөлөп калганда,\nКаптап кытай жетти эми,\nОртого алып төрт эрди,\nОн эки курчап кетти эми.\nКапыр каран салганда,\nКапырлардын ичинен,\nЖөө күлүктүн балбаны,\nМады деген алп кытай\nМанасты көздөп: «Чу» - деди.\nОшол чакта Коңурбай:\n«Этектен кармап алгын, - деп,\nБери карай Манасты,\nЫлактырып жибер», - деп,\nКыйкырып турат доңуз ай.\nКоңурбай сөзүн укканда\nМады жетти жүгүрүп,\nБашка түшкөн каран түн,\nБадышасы Манастан,\nМады жакын калганда,\nАлмамбет, Сыргак эки шер\nОшол кезде Манастан"
  },
  {
    "id": "1791",
    "text": "Бадышасы Манастан,\nМады жакын калганда,\nАлмамбет, Сыргак эки шер\nОшол кезде Манастан\nАнык чындап түңүлдү.\nКөөдөнгө батпайт көп санаа,\nКөрүп турган Чубактын\nКөзүнүн жашы он талаа.\nАзизкандын Алмамбет\nАлапайын таба албайт,\nБалбан чуркап калганда,\nУлак кандын Сыргагы\nУялашы Манаска\nЭч бир айла кылалбайт.\nМады жетип барарда,\nТүп этектен аларда,\nЫлдый карай Манасты\nЖаңы ыргытып саларда,\nТелегейи тең экен,\nТеги Манас кайран шер,\n\fКара кулак шер экен.\n(Укканга жомок зар экен.)\nЖебеси болот айбалта\nОң колунда бар экен.\nАйбалтаны оңтойлоп,\nИмере кармап алды эми,\nАянбастан эр Манас,\nЭмгек тартып калды эми.\nАйбалта менен чапканда\nАлпсынып барган Мадынын,\nБашы кетти быркырап,\nЖаны кетти чыркырап,\nЫлдый карай чоң Мады\nКулап келет дыркырап.\nКулап келген Мадыга\nБала Сыргак жетти эми,\nЖеткен жерде эр Сыргак\nЭшиктей болгон карынын\nЭшип-эшип өттү эми.\nМады өлүп калган соң,\nЖалпы кытай баарысы,"
  },
  {
    "id": "1792",
    "text": "Эшиктей болгон карынын\nЭшип-эшип өттү эми.\nМады өлүп калган соң,\nЖалпы кытай баарысы,\nЖашы менен карысы\nЖабыла согуш кылды эми,\nАлмамбет, Чубак, эр Сыргак\nДагы жанын аябай,\nКатуу уруш кылды эми.\n«Дини катуу кытайдын\nКүчүнө кантип көнөбүз.\nКөрүп туруп көк жалды\nКантип тирүү беребиз.\nМанастан мурун биз өлүп,\nКурман болуп кетебиз!» -\nУшунетип үч берен\nАйзаны кармап имерди,\nАтышкын - деп аянбай,\nКан Чубакты жиберди.\n(Акбалтайдын Чубагы ай!\nАй ааламды буй кылган,\nАсыл көк жал чунагы ай!)\nАлышса адамдын алы жетпеген,\nАрсландын тиши өтпөгөн,\nАйбыгып коркуп сан колдон,\n\fАртка качып кетпеген.\nАдамдан башка өрт деген,\nАстына салса сан колдой,\nАлыска жүрсө акжолтой,\nЭңчер келген кең далы,\nКабарында бар чыгар,\nКан Балтайдын Чубагы.\nКөк жал кыраан Чубагы,\nЭми кирди согушка.\nАлты миң балбан, миң калдай,\nАтактуусу Коңурбай,\nЧуркурап каптап кетти эми,\nМиң балбан менен Бөрүкөз,\nБир жагынан жетти эми,"
  },
  {
    "id": "1793",
    "text": "Атактуусу Коңурбай,\nЧуркурап каптап кетти эми,\nМиң балбан менен Бөрүкөз,\nБир жагынан жетти эми,\nКалың кытай каканчын,\nКаптап баары кетти эми.\nЖети күнү урушуп,\nЖетимиш жерден жара жеп,\nЧубак чыкты кан болуп,\nБүткөн бою былк этпей,\nСал сыяктуу дал болуп.\nОшол кезде баягы,\nКапырдан качып жат болгон,\nКара динден ак болгон,\nЧачып келген жыйганын,\nИздеген азил ыйманын:\n«Түнөрүп жаткан Бээжинге\nТүпөктүү айза сунайын,\nДүмөктүү чиркин тозоктон,\nЖанымды азат кылайын.\nЖайнаган калың кытайга,\nЖайылтып айза сунайын.\nКан Чубак минтип келгенде,\nКантип тирүү турамын.\nӨлүп калсам, ыйман бер,\nБир кудай өзүң колдой көр!»\nУшинетип Алмамбет,\nЧындап кирди согушка.\nАлакең согуш салганда,\nКумурсканы көр, куртту көр.\nКумдай калың журтту көр\nАсман ачык, жер бүркөк,\n\fКүн экени билинбей,\nЖе түн экени билинбей,\nМунарык түшүп, чаң учат,\nБу кытайдын үстүнөн\nӨтө албастан ар жакка\nКанаттуу куш кайра учат."
  },
  {
    "id": "1794",
    "text": "Мунарык түшүп, чаң учат,\nБу кытайдын үстүнөн\nӨтө албастан ар жакка\nКанаттуу куш кайра учат.\nМанас жөөлөп жатканын,\nКытайлардын Коңурбай\nТүп-Бээжиндин канына\nКабар берип салыптыр.\nБу кабарды укканда,\nКырк кандын эли көп кытай,\nСапырылып жан калбай,\nЖалпы аттанып калыптыр.\nАй-ааламга бой бербес,\nДөөсү келип калыптыр,\nАт мингизбей көндүргөн,\nЖөөсү келип калыптыр,\nКырк кандын эли көп кытай,\nБүтүн келип калыптыр,\nДин бусурман журту жок,\nТөрт берендин башына\nКапыр азап салыптыр.\nАт оюнчу бир бөлөк,\nКеле жатат түйүлтүп,\nАны көрүп Алмамбет,\nКетти жандан түңүлүп.\nТүңүлө турган себеби,\nАз буруттун тереги,\nЭр Манастын эзелден,\nЭл четинде, жоо бети,\nМедер кылган тиреги.\nМанас жөөлөн жатканда,\nАйгайлаган кытайдын\nАла турган кезеги.\nТолкуган кара сел болун,\nТозоң учкан эл болуп.\nТал-Чокунун бийик кыр,\nСамандай кылып таптады,\nАлмамбетти бет алып,\nКумурскадай көп кытай\nСел жүргөндөй каптады."
  },
  {
    "id": "1795",
    "text": "Самандай кылып таптады,\nАлмамбетти бет алып,\nКумурскадай көп кытай\nСел жүргөндөй каптады.\n\fКытай каптап калганда,\nКыраан көк жал Алмамбет\nКүмүш кисе курчанып,\nКүлүмсүрөп арсланып,\nКөп кытайды сезбестен,\nКүндөй бетин нур чалып.\nАлтындан кисе курчанып\nАзизкандын Алмамбет\nСан кол каптап келгенде,\nКайратынан жазбастан,\nКайра чочуп качпастан,\nАйдай бетин нур чалып,\nАнык кыраан, кайран эр,\nКылкылдап келген кытайга\nКылчайбай кирди көк жал шер.\nКара динден ак болуп,\nКелиштен Алмаң коркпогон,\nКапыр каптап чыкканда,\nКара жанын аянып,\nӨлүштөн Алмаң коркподу.\nКабарыңда бар бекен?!\nАлтын тагын май кылган,\nАтасын Алмаң өлтүрүп,\nАзизканды жай кылган.\nКаршы келген кандарды\nКайсап өттү Алмамбет,\nТуш келгенин кыйратып,\nМойсоп жүрдү Алмамбет.\nБет алдына келгенди\nКырып жүрөт Алмамбет,\nӨз билгенин майдандап,\nКылып жүрөт Алмамбет.\nКачырган жерин эшилтип,\nЖерди өлүккө төшөлтүп,\nЖоюп жүрөт Алмамбет."
  },
  {
    "id": "1796",
    "text": "Кылып жүрөт Алмамбет.\nКачырган жерин эшилтип,\nЖерди өлүккө төшөлтүп,\nЖоюп жүрөт Алмамбет.\nАлмамбеттин согушун,\nКөрдү Жолой карысы,\nКаптап кетти аянбай,\nАйзакердин баарысы.\nБелден болгон шагыл кум,\nКумга аралаш чуу салып,\nСогуш салды көп кытай.\n\fТүрдүү-түрдүү кытайдын\nТүбүнөн бери козголуп,\nЧаң-тополоң болуптур.\nБуйрук кылып канынан,\nКадимки мерген Каражой\nБу да келип калыптыр.\nӨзү Алмамбет окушкан,\nАйланып бирге токушкан,\nАнык мерген жан эле,\nКаражой кирди аянбай,\nАлмамбетти аткылап,\nЖамгырдай кылып жаа тартып\nМөндүрдөй кылып ок атып,\nТогуз күнү аралап,\nТоксон жерден жара жеп,\nАлмамбет келди дал болуп,\nБүткөн бою кан болуп.\nАлмакең минтип келгенде\nСогушууга эр Сыргак,\nКаптап жаткан капырга,\nКачырып кирди эр Сыргак.\nАстындагы Көкчебич,\nАралап кирди ойнотуп.\nКирген жерден эр Сыргак:\n«Ысылам!» - деп, бакырып,\n«Манас!» - деп, ураан чакырып\nКоңурбайды баш кылып,\nКүрпүлдөктүн чөлүнө"
  },
  {
    "id": "1797",
    "text": "«Ысылам!» - деп, бакырып,\n«Манас!» - деп, ураан чакырып\nКоңурбайды баш кылып,\nКүрпүлдөктүн чөлүнө\nКалың колун кытайдын\nАйдап кирди сапырып.\nСыргак келип тийгенде,\nКан Коңурбай баш болуп,\nКайра качып көп кытай,\nСыргакка кайрат кыла албай,\nЭч амалын таба албай,\nТуруштукту бере албай,\nКаканчындын Бээжинден\nКаптап келген кытайды\nКайра айдап баратат.\nТегерегин чогултуп,\nЗаманасын куурултуп,\nИйрип айдап баратат.\n\fЫлаачын тийген таандай,\nАр жагына бир чыгып,\nБу жагына бир чыгып,\nСүрүп кетип баратат.\nКойго тийген бөрүдөй\nСан кол көзгө көрүнбөй,\nКырып кетип баратат.\nТурумтай тийген торгойдой.\nАйза менен кытайды\nИлип кетип баратат.\nИтелги тийген каргадай,\nӨз билгенин эр Сыргак,\nКылып кетип баратат.\nАч арсландай айкырып,\nАк шумкардай умтулуп,\nКөзүнө киши көрүнбөй,\nКөөнү менен кытайды\nЖиреп кетип баратат.\nКүрпүлдөктүн Сары-Суу,\nСары-Суунун боюна,\nАжыратып кытайды,\nТал-Чокуда Манастан,"
  },
  {
    "id": "1798",
    "text": "Күрпүлдөктүн Сары-Суу,\nСары-Суунун боюна,\nАжыратып кытайды,\nТал-Чокуда Манастан,\nОн күнчүлүк жолуна\nКүрпүлдөккө келгенде,\nУлак кандын эр Сыргак,\nЖаңы тийген эмедей,\nКүүлөнүп уруш салды эми.\nКүркүрөтүп кытайды,\nКүрпүлдөктүн боюна\nКууп айдап барды эми.\nКамалышып кытайдын,\nЖыйылганын көргөндө,\nКалың аскер колунан,\nЖалгыз бала Сыргактан\nКырылганын көргөн соң,\nКаарданды Коңурбай,\nСыргакка айла кыларын\nТаба албады Коңурбай,\nСары-Суунун боюнда\nТуйлап жүрөт Коңурбай,\nАлапайын таба албай:\n«Амалды Сыргак кетирди,\n\fКытайды кырып бүтүрдү», -\nДеп, ыйлап жүрөт Коңурбай.\nКоңурбайдын өкүрүп,\nЫйлаганын көргөндө,\nОшондо Сыргак муну ойлойт:\n«Жапырып айдап кубалап,\nЖаманын кырдым кытайдын.\nЖаманын кырып олтуруп,\nНе мураска жетейин,\nБээжиндин зору Коңурбай,\nБир беттешип кетейин.\nИч кийимден ок өтпөс,\nҮстүмдөн баса киейин\nКоңурбайды өлтүрсөм,\nКалган калың кытайды\nБээжинге жете сүрөйүн,\nУшу берен Калчанын"
  },
  {
    "id": "1799",
    "text": "Коңурбайды өлтүрсөм,\nКалган калың кытайды\nБээжинге жете сүрөйүн,\nУшу берен Калчанын\nМыктылыгын билейин».\nМуну айтып эр Сыргак\nБил терисин каптаткан,\nТөкөр уста Бөлөкбай\nЭбин таап кындаган,\nСыртын жезден чырмаган,\nУчуна болот улаткан,\nТийген жери тим калбай,\nКабылдап жүрүп өлсүн, - деп,\nАжыдаардын уусуна\nАлты кайта сугарткан,\nЭр Сыргактын сыр найза,\nТү! - деп, колго түкүрүп,\nТүп учунан бек кармап:\n«Кечилдин каны Коңурбай,\nКел бери! - деп, эр болсоң,\nКача бербе! - деп, кармап,\nКачып берсең, Коңурбай,\nАянбастан тим калбай,\nКөкчебич тулпар мингемин,\nАртыңдан калбай кубалап,\nБээжинге чейин сүрөмүн!\nЧетки-Бээжин курусун,\nАянбастан кубалап,\nТүп-Бээжинге киремин!»\n\fОшол чакта Коңурбай,\nСыргактын каарын көргөндө\nБоконосу болкулдап,\nЭт жүрөгү солкулдап,\nЫсыгына бата албай,\nСүрүн көрүп тура албай,\nСалышарга аянбай,\nСыргак менен айла жок,\nКачкан менен Калчага\nТырмакчалык байда жок."
  },
  {
    "id": "1800",
    "text": "Салышарга аянбай,\nСыргак менен айла жок,\nКачкан менен Калчага\nТырмакчалык байда жок.\nМуну ойлоп Коңурбай,\nКайратына келди эми,\nКамандай болуп күркүрөп,\nКайра тартып тиштенип,\nСыргакты карап турду эми.\nОшол кезде эр Сыргак\nКоңурбайга кеп айтат,\nКеп айтканда деп айтат:\n«Арманда болуп калба, - деп,\nКезегиң алгын», - деп, айтат.\nМуну угуп Коңурбай,\nМакул болот, Сыргак, - деп,\nБаатыр Калча качырды,\nКоңурбайдын эпкини\nШамал болду күркүрөп.\nКөздү ачып-жумганча,\nКөзөл Калча жетти эми,\nЖеткен жерден Сыргакты,\nКамыштан кылган айзасы,\nКыйын экен айласы.\nСыргакты келип сайганда\nАйза кетти быркырап,\nКырк бөлөк болуп чыркырап.\nКачырып калды эр Сыргак,\nКалчаны көздөп умтулуп,\nКарап турду Коңурбай,\nКапталын салып даңкайып.\nКачырган Сыргак жетерде,\nАйза менен Калчаны,\nБөйрөккө муштап өтөрдө,\nКынындагы ар кескен,\nКынай кармап имерип,\n\fЭр Сыргактын сыр найза,\nКыя чаап жиберди.\nАйзасыз калып бул экөө,"
  },
  {
    "id": "1801",
    "text": "Кынай кармап имерип,\n\fЭр Сыргактын сыр найза,\nКыя чаап жиберди.\nАйзасыз калып бул экөө,\nТүп этектен алышып,\nЖулкулдатып тартышып,\nБулкушуп айла кылалбай,\nТамандашып турушуп,\nКүрпүлдөктүн боюнда\nТалкандашып урушуп,\nКара канга канышты,\nКачпай туруп салышты.\nТулпарларын туйлатты,\nТуйгун экен эки шер,\nТурушту жанды аябай,\nҮстүндөгү калканды,\nБашындагы туулга\nЖүндөй кылып тытышып,\nБыт-чыт кылып кыйратты.\nАйласы кетип Коңурбай,\nАмалын мунун табалбай,\nЖулунуп чачы таз болуп,\nКебез белбоо, кең өтүк,\nКечилдин каны капыр ай,\nКелберсиген баатыр ай,\nАлдамак болду Сыргакты,\nСалмак болду азапка\nАла көөдөн чунакты.\nАйбалтаны имерип,\nКамдап турду Коңурбай,\nСыргак эрге мындай деп,\nАлдап турду Коңурбай:\n«Шер экенсиң, эр Сыргак,\nШерлер сенден айлансын!\nЭр экенсиң, эр Сыргак,\nЭрлер сенден айлансын!\nАра жолдо алышып,\nАлгараны туйлаттың,\nКырк кандын эли көп кытай,\nКырып таштап аябай,\nЭл-журтумду кыйраттың."
  },
  {
    "id": "1802",
    "text": "Алгараны туйлаттың,\nКырк кандын эли көп кытай,\nКырып таштап аябай,\nЭл-журтумду кыйраттың.\nКабыргамды сөгүлттүң,\nКалың элим куруду,\n\fКан дайраны төгүлттүң,\nӨткөрө эрдик көрсөтүп,\nКөңүлдү жаман бүлүнттүң.\nАз сөз айтсам көнсөңчү,\nЖети күн бурсат берсеңчи?\nМындан ары барайын,\nБээжиндин каны Карыкан,\nМергендерин алайын,\nАнан кийин өзүңө\nАябай уруш салайын.\nСен Манасыңа барсаңчы,\nМанастан бата алсаңчы!\nОк өтпөгөн тон кийип,\nОңдоп башка ат минип,\nАнан кийин келсеңчи.\nБашка жанды кошпостон\nЖекеме-жеке салышып,\nМени сайып сен алсаң,\nТаласка барып коноюн,\nАлып айткан тилиңди,\nДин бусурман болоюн.\nБаатыр Сыргак, жаш бала,\nСени сайып мен алсам,\nБээжинге барып конуп бер,\nКолум менен жасаган,\nКолодон кылган бурканды\nАнык кудай экен, - деп,\nАк диниме кирип бер!»\nКалча минтип айтканда,\nЖети күн бурсат бердим, - деп,\nЖеликмек болду Сыргагың.\nЭлиндей көрүп Калчаны,\nЫктап кетти Сыргак жан,"
  },
  {
    "id": "1803",
    "text": "Желикмек болду Сыргагың.\nЭлиндей көрүп Калчаны,\nЫктап кетти Сыргак жан,\nЖумулуп көзү чырм этип,\nУктап кетти Сыргак жан.\nУйкуга Сыргак кеткени,\nКебез белбоо, кең өтүк,\nКечилдин каны Коңурбай\nУктап турган Сыргакка\nОшол кезде жетти эми,\nАлтын саптуу айбалта\nАла коюп имерип,\n\fТаамайлап туруп Сыргакты\nЧекеге чаап өттү эми.\nАйбалта менен чапканда\nБура тартып кылт койду,\nБуудан анык Көкчебич\nСыргакты жаза чаптырып,\nБура тартып жылт койду.\nКамынып келген Калча кул\nЖаза чаап салганы,\nАстындагы Көкчебич\nСанат жетпес сан колду\nКарматпастан Сыргакты,\nАралай чаап калганы.\nЭр Сыргактын чекеден,\nКара кочкул кан кетти,\nЭси ооп алсырап,\nЭр Сыргактан ал кетти.\nЭр Сыргактын Көкчебич\nБаскан жери быркырап,\nЧоң казандай даңканы\nТөбөсүндө чыркырап,\nАлып барат Сыргакты\nУчкан куштай зыркырап.\nТаманы жерде тарсылдап,\nКара болот ооздук\nКөмөкөйдө карсылдап.\nТал жибектей куйругу\nЧаткаякта чабылып,"
  },
  {
    "id": "1804",
    "text": "Кара болот ооздук\nКөмөкөйдө карсылдап.\nТал жибектей куйругу\nЧаткаякта чабылып,\nКан аралаш ак көбүк,\nОмуроодо жабылып.\nАркар аяк, жез билек,\nАнык тулпар мал экен,\nАманат жандан түңүлүп,\nҮстүндөгү Сыргактын\nЖаман болгон чагы экен.\nАлөөкөнүн Коңурбай\nКатынын кара баскансып,\nАртынан түшүп бакырып,\nОй, Сыргак, - деп чакырып,\nКууп-кууп, жете албай,\nКоңурбай калды бир сайда,\nКубаласа жеткирбей,\n\fЭр Сыргак чыкты бир жайга.\nЗаманасы кысылып,\nСан колдон алып кутулуп,\nАйбалта тийип чекеге,\nАнык качты Мекеге.\nИт-Торпунун Кыя-Бел,\nАшып кетип баратат.\nБашы канга чөмүлүп,\nБала Сыргак ойронуң\nКачып кетип баратат.\nЧекеден агып кан кетти,\nЧенебеген эр эле,\nЭр Сыргактан ал кетти.\nТал-Чокуда үчөөнө\nКайрылууга дарман жок,\nТоктоп калар шайман жок.\nСыргак жанды көргөндө,\nАйлантып акыл табалбай,\nАзизкандын жалгызы\nАртынан кууп чабалбай,\nШамал чыгып оозунан,\nОт төгүлүп көзүнөн:\n«Бүгүн көргөн эртең жок,"
  },
  {
    "id": "1805",
    "text": "Артынан кууп чабалбай,\nШамал чыгып оозунан,\nОт төгүлүп көзүнөн:\n«Бүгүн көргөн эртең жок,\nКокуй, Сыргак, кабылан,\nУшундай экен дүйнө шок!\nКандай ишке баштадың,\nЖабылып кытай турганда\nЖалгыз кайда таштадың?\nТабылгылуу колотум,\nКокуй, Сыргак, кабылан,\nТаптап койгон болотум,\nБетегелүү өзөнүм,\nБерен, Сыргак, көзөлүм,\nКаздың менин орумду,\nАйтып жүрсөм тил албай,\nКайнаттың менин шорумду!»\nАйбалтаны таянып,\nАсыл көк жал Алмамбет\nКаарданып көк тиктеп,\nКаңырыгы бек түтөп,\nКабыргасы сөгүлүп,\nКадырлашы Сыргакка\n\fКөздөн жашы төгүлүп.\nКылчайбастан бусурман,\nКылчайбастан кеткенсип,\nАкбалтайдын Чубагы\nАлаканын койгулап,\nАрман кылып көп ыйлап:\n«Асылым, Сыргак, - деп ыйлап,\nКызыталак алакчы,\nКымбатым, Сыргак, кабылан,\nАрак ичпей мас эле,\nАшкере жанын аябас,\nӨзү азыр жаш эле.\nБыйыл Сыргак куу жолтой\nЖыйырмада кези эле,\nМинтип кудай урду го,\nАбайлабай чаптырып,\nБизди өрт өчкөндөй кылды го!"
  },
  {
    "id": "1806",
    "text": "Жыйырмада кези эле,\nМинтип кудай урду го,\nАбайлабай чаптырып,\nБизди өрт өчкөндөй кылды го!\nКабыланым, кан Сыргак,\nКамырабас эр чунак,\nТелегейи тең эле,\nҮчөөбүз эмес бу жерде\nКалың калык бусурман,\nБусурмандын чеби эле.\nАзыркы Бээжин жер эмес,\nЖеке кытай эли эмес,\nБекип жаткан бек жерге\nБелек эле Сыргагым.\nБейпайга түшкөн куу жанга\nКерек эле Сыргагым!»\nАлмамбет, Чубак эр ыйлап,\nБоз келтени таянып,\nАраң турган Манас кан,\nАңгырап турду дагы ыйлап.\nҮчөөнө жакын калганда\nСыргактын айткан кеби бул:\n«Күдөрүң элем, кечип кой!\nКүлүстөнүм, үч арслан,\nКөңүлүң менден үзүп кой!\nАйбалта тийди чекеме,\nӨлбөсөм кирип кетейин,\nАлыскы жаткан Мекеге!\nКебез белбоо, кең өтүк,\n\fКечилдин каны Коңурбай,\nБалалыгым билгиздим,\nБайкабай туруп чочкону,\nБашыма Балтай тийгиздим!\nАйбалта тийди чекеме,\nАрсландарым аман бол,\nАрада элге кайрылбай,\nАтүгүл кең Таласка бурулбай,\nМен жеке кетем Мекеге.\nЧекемден кара кан кетти,"
  },
  {
    "id": "1807",
    "text": "Арада элге кайрылбай,\nАтүгүл кең Таласка бурулбай,\nМен жеке кетем Мекеге.\nЧекемден кара кан кетти,\nКурган жандан ал кетти.\nТышымдын баары от болду,\nИчим толгон чок болду.\nКыймыл кылар алым жок,\nКылчаярга чамам жок.\nАйза кетип колумдан,\nҮзөңгү тайып бутумдан,\nКээде тилге мен келсем,\nКээде эсим жыялбай,\nКанатыңды сындырып,\nКара жаным тындырып,\nКачып барам көрдүңбү? »\nМуну айтып турган соң,\nЧокудагы чоң Манас\nЧогула жандан түңүлдү.\n«Кыймалуу жагдан чалдырып,\nКыстоо түшүп камалып,\nКырааным, Сыргак баланы\nКытайга кокус алдырып,\nУшун этер заманбы?\nАтыңдын оозун бура тур,\nАйланайын, жан биргем,\nАкырындап тура тур!\nЖетип барсаң Таласка айт,\nЖеткилең журтум баарына айт!\nБайлоодо Манас калды де,\nКырк кандын эли козголуп,\nМанасты он эки курчап алды де,\nАйбанбоз жүрбөй калды де.\nАзыр жетип калайык,\nАжыратып албасаң,\nКармап алып Манасты\n\fЗордук кылып динине,\nБээжиндеги кырк шуркут"
  },
  {
    "id": "1808",
    "text": "Ажыратып албасаң,\nКармап алып Манасты\n\fЗордук кылып динине,\nБээжиндеги кырк шуркут\nАлпарып айгыр салды де.\nМузбурчактай каныма айт,\nЖолдогу он эки кандын баарына айт!\nКошой, Төштүк беренге айт,\nЭйбит кандын эр Үрбү,\nЭштектердин Жамгырчы,\nКыскасын айтам, Сыргагым,\nАжыбай, Бакай каныма айт,\nАалам журттун баарына айт,\nАкыл табар кандарга айт,\nАйза саяр айныбай,\nКайраттуунун баарына айт,\nКылыч шилтер ыктууга айт!\nКыркы кырк жерден келген эр эле\nКыргыл чал менен Шууту кул,\nБул сыяктуу мыктыга айт!\nКапырга кыргын салбадым,\nАйбанбоз жүрбөй астымда,\nАйта бар, Сыргак, арманым!\nБүгүн көргөн эртең жок,\nУшундай экен дүйнө бок!»\nМуну айтып аңгырап,\nАртык тууган кайран шер,\nСыргагынан айрылып,\nКанатынан кайрылып.\nҮстүнө каран түн түшүп,\nЭзелден жөө баспаган,\nЭс-акылдан шашпаган,\nЭшилген калың жоо келсе,\nЭзелден кайра тартпаган,\nОозун жыйып, белестен\nСыргак өтө бергенче,\nТопурак учуп токтобой,"
  },
  {
    "id": "1809",
    "text": "Эзелден кайра тартпаган,\nОозун жыйып, белестен\nСыргак өтө бергенче,\nТопурак учуп токтобой,\nӨлгөнү канча жоктобой,\nЖер силкинип, тоо урап,\nЖеткилең каны Коңурбай,\nЖете келди Каканчын.\nКылкылдап кытай жарышып,\nКырк кандын эли калың журт\nКаптап жетип келди эле,\n\fАлек болуп жан менен\nАлмамбет, Чубак - эки шер\nКыяны багып калды эми.\nКыжылдап кытай чуркурап,\nКыстоо кылып Манаска\nОшол турган Тал-Чоку\nКырк эки курчап алды эми.\nКабар түшүп Бээжинге,\nКарыкандын өзүнөн\nЖөө күлүк менен качырган\nКалың колун берди эми.\nОшол чакта көп кытай,\nТакыр таппайт акылды,\nАлөөкөнүн Коңурбай,\nЖоонун айласын билген доңуз ай!\nАры-бери желди эми,\nАкыл ойлоп, кеп түзөп,\nБул амалга келди эми,\nЭр баш сайын колуна,\nБирден кирпич берди эми.\nБийиги кырк кез там болсун,\nЧуңкуру кырк кез аң болсун,\nКурчалта сепил салгыла,\nКудай берсе Манасты\nТирүү кармап алгыла.\nӨзү тийген бурутка\nМанас тийсе колуңа,\nӨтө кыргын салгыла,"
  },
  {
    "id": "1810",
    "text": "Кудай берсе Манасты\nТирүү кармап алгыла.\nӨзү тийген бурутка\nМанас тийсе колуңа,\nӨтө кыргын салгыла,\nТаянганы - Мекеси,\nТакыр айдап баргыла.\nТөбөсүнөн баскыла,\nТөрө Алмамбет, Чубагын,\nМен өлтүрдүм Сыргагын,\nЭсен коюп Манасын,\nКолго тийсе Алмамбет,\nЖана Чубак кара көк\nТирүү койбой жанчкыла!\nТөртөөн алсак кырк кан эл,\nКара сууда кеме жок,\nАнан кийин буруттан\nБизге каш кайтарар эме жок.\nКапта, кытай, капта», - деп,\n\fКабар кылды Коңурбай.\nКоңурбай мындай дегенде\nКозголду кытай көп журту,\nКырк кандын эли биригип,\nКылчайбастан жабылды,\nКээси кирпич, кээси таш,\nЧеп салышка камынды.\nКурт экени билинбей,\nЖе журт экени билинбей,\nЖе чөп экени белгисиз,\nЖе көл экени белгисиз,\nКырк кандын эли кытайлар\nКылчайбастан жетти эми,\nКолундагы кирпич, таш,\nБирден коюп өттү эми.\nАр кимиси бир кочуш,\nБуйрук кылган чуңкурдан\nЧапчып алып өттү эми.\nКөптүгүн көрчү кытайдын\nБийигин кырк кез там кылды"
  },
  {
    "id": "1811",
    "text": "Буйрук кылган чуңкурдан\nЧапчып алып өттү эми.\nКөптүгүн көрчү кытайдын\nБийигин кырк кез там кылды\nЧуңкурун кырк кез аң кылды\nОшол аңдын сыртынан\nКуйку-шыйку эки урук\nКурчап кытай жүгүрдү,\nКурган Чубак, Алмамбет\nКурган жандан түңүлдү.\nОшол кезде Алмамбет,\nАлышса нечен жан болгон,\nБаштатан кандык талашып,\nБала туйгун Алмамбет,\nКытайдын кылган ырымын\nБилип келген эмеспи!\n«Минтсе кытай оң кылбайт,\nЭгер бизди соо кылбайт.\nЭсил Чубак, жан досум,\nЭрикпестен кытайга\nБиз амалды салалык,\nМинтип жанды багалык.\nУй түгүндөй капырдан\nАжал жетсе өлөлүк,\nАаламдын шери Манасты\nЭкөөбүз өлүп кетпестен,\n\fКантип тирүү берелик!\nКөгала оозун бургун, - деп,\nКөк жал тууган, Чубагым,\nКөп балбанын өрдөтпөй,\nКыяны багып тургун», - деп,\nАзизкандын Алмамбет\nУй куймулчак Сарала\nТокуп келген эмеспи,\nКүндүзү бүркөк, түнү ачык,\nКүндүн куюн бузучу,\nАябастан дубасын\nОкуп келген эмеспи.\nАзганакай бусурман,"
  },
  {
    "id": "1812",
    "text": "Күндүн куюн бузучу,\nАябастан дубасын\nОкуп келген эмеспи.\nАзганакай бусурман,\nБолгон Алмаң эмеспи.\nКырк дарбаза Бээжинди,\nОшону билген Карыкан,\nБолгон Алмаң эмеспи.\nКарыкандын алдына,\nАябаган дүмөктү\nСала келген эмеспи.\nЖай ташы жанга керек, - деп,\nБерен Алмаң көйкашка\nКарыкандын жай ташын,\nАла келген эмеспи.\nКалмагынча калдырап,\nКытайынча балдырап,\nКарыкандын жай ташты,\nБир жанаяк кара суу,\nКөтөрүп туруп урду эле.\nУшунетип Алмамбет,\nЧоң амалды кылды эми,\nКүндү жайлап турду эми.\nАсмандан булут күркүрөп,\nЖерди көздөй дүркүрөп,\nКөктүн жүзү бүтөлүп,\nЖер булутка камалды.\nУшунетип Алмамбет,\nУй куймулчак Сарала\nБайлап турду кайран шер,\nЖайдын күндү кыш кылып,\nКийими жука кытайды\nКыңкылдатып кыз кылып,\n\fЖайлап турду кайран эр.\nКүн жааса да жабылып,\nКаптап жатат көп кытай,\nКармачудай камынып,\nКырк кан эли мактанып,\nБаатыр мыкты Коңурбай,\nБуйрук кылып баарына.\nКабар угуп алган соң,"
  },
  {
    "id": "1813",
    "text": "Кырк кан эли мактанып,\nБаатыр мыкты Коңурбай,\nБуйрук кылып баарына.\nКабар угуп алган соң,\nКумурскадай жабылып,\nКумдай болгон көп Бээжин\nМуну мындай таштайлы,\nБер жагынан баштайлы.\nОн эки кандын колуна,\nОорукка калган зор Бакай\nУйкудан чочуп ойгонуп,\nОң жагына толгонуп,\nШашып амаз окунуп,\nКан Манастан чочунуп,\nКөк тулпарды токунуп,\nШашканынан бакырып,\nАжыбайды чакырып:\n«Кел, Ажыбай, жан бирге,\nТүндө жатып түш көрдүм,\nКорко турган иш көрдүм.\nКөптөп кытай кас болду,\nКөк жал Манас берендин\nКөрөр күнү аз болду.\nКөөнү келсе Ажыке,\nУзун кулак шалпылдап,\nАйбанбоз жүрбөй калган го\nЭр Манастын башына\nСелдей каптап көп кытай\nАкыр заман салган го.\nТүндөгү көргөн түш менен,\nКөөнү келсе өлгөн го?\nӨлбөсө да эр Манас,\nӨлгөнчөлүк болгон го.\nКайсыны айтам, Ажыке,\nЭр Манастан айрылсак...\nЖакшылыктуу заман кыл,\nЖан деп кудай жаратса,\nКабылан тууган шер эле,\n\fМанасты кудай аман кыл!\nАнтип чочуп калганым,"
  },
  {
    "id": "1814",
    "text": "Жан деп кудай жаратса,\nКабылан тууган шер эле,\n\fМанасты кудай аман кыл!\nАнтип чочуп калганым,\nАйта турган арманым,\nСапар келген Чоң-Бээжин,\nБекитилүү бел деген,\nАр ким жеңип албаган,\nАзалдан бүтүн эл деген.\nБарган жан кайра тартпаган,\nБарса-келбес жер деген.\nОшончо жерден келгени,\nКызыл чаңга бөлөнүп,\nАлдындагы Карткүрөң,\nКечээ качып келгени\nЖаман ырым эмеспи!\nЭми, Ажыбай, камынгын,\nТаңга кысар болжош ал,\nКырк чоронун ичинен\nТандап жүрүп жолдош ал.\nАянбаган көзөлдү ал,\nАжыбайым, тилимди ал!\nТоктолбостон өзүң бар,\nКытайдын кийимин кие көр,\nКыяматтык Манастын,\nКайда экенин биле көр!\nЖетимиш бурку тил билген,\nЖеткилең элең Ажыбай\nКара тилин кайраган,\nКан алдында сайраган,\nЖазы жаак, жалпак тил,\nЖетик чечен Ажыбай\nБакай мындай дегенде,\nБаатыр Ажың турабы?\nКылдай көңүл бөлүнбөй,\nКылча жаны көрүнбөй,\nУктайын деп көзү илинбей,\nОшончолук сан колдун\nЭч бирөөнө билинбей,\nБаабедин кандын баласы,"
  },
  {
    "id": "1815",
    "text": "Уктайын деп көзү илинбей,\nОшончолук сан колдун\nЭч бирөөнө билинбей,\nБаабедин кандын баласы,\nБаатыр тууган Байчоро,\nБайчоро менен Ырчы уул,\nЖолдош кылып ээрчитип,\nЭр Манастын Аккула\n\fКүдөрү окто каттырып,\nОк жайылып кетпеске\nАбайы менен жаптырып,\nАколпок менен Аккелте\nБууданга кошо арттырып,\nЖатпастан уйку кандырып,\nБайчорого коштотуп,\nЖүрүп калды Ажыбай.\nАккуланы жетелеп,\nАйкөлгө алып бармакка,\nАжыбай жүргөн жер ошол.\nАттанып Ажы чыкканда\nТозо чыкты Ажыбай,\nТобокелге бел байлап,\nТоктогон жок эр Бакай.\nАдырдын башы ак кайкы,\nАттын оозун бурду эле,\nЧөңөрлүүнүн Буурул-Түн,\nОшону карап турду эле,\nКарап туруп кан Бакай,\nКапаланып токтобой,\nКараанын көрүп Сыргактын,\nКаарданып бакырып,\nЖанындагы Ажыбай:\n«Жан бирге!» - деп чакырып:\n«Берен Ажы, көйкашкам,\nБелгилүү журттан бир башкам!\nМен көргөндү көрдүңбү?\nМен билгенди билдиңби?»\n«Жогуңуз, жолборс Бакайым,\nСиз билгенди билбедим,"
  },
  {
    "id": "1816",
    "text": "Мен көргөндү көрдүңбү?\nМен билгенди билдиңби?»\n«Жогуңуз, жолборс Бакайым,\nСиз билгенди билбедим,\nСиз көргөндү көрбөдүм!\nКараңгырдын көзүнө\nКарчалыңкы көрүнөт,\nКараңгыда суу ичип,\nКөзгө чыгып кетиптир.\nТүгөнгүрдүн көзүнө\nТүнөрүңкү көрүнөт.\nТүк эчтеме билинбейт,\nТүндө, күндүз көп жортуп,\nКөз кубаты кетиптир».\nАнда Бакай мындай дейт:\n\f«Түк эчтеме көрбөсөң,\nАстыбызда Буурул-Түн,\nБуурул-Түндүн боюнда,\nЧөңөрлүүнүн белинде\nОргуп-оргуп чаң чыгат,\nОйлоп, Ажым, жан чыгат.\nОргуган чаңды байкасаң,\nКөкчебичтин чаңы экен,\nҮстүндөгү мингени\nСыргак берен бала экен.\nАлөөкөнүн Коңурбай\nАзаптуу кордук салганбы,\nКөөнү келсе, Сыргак жан\nЖаралуу болуп калганбы?\nАбайлачы, Ажыбай,\nКөрүнгөндө көрүнөт,\nКөрүнбөсө созулуп,\nКөк түтүн болуп бөлүнөт.\nАркардай мойну ийилип,\nЭликтей болуп түйүлүп,\nБашын жерге салыптыр,\nШашканды көргөн Көкчебич\nЭти кызып калыптыр.\nКызып калган Көкчебич,\nТеңелишип жан жетпейт,"
  },
  {
    "id": "1817",
    "text": "Шашканды көргөн Көкчебич\nЭти кызып калыптыр.\nКызып калган Көкчебич,\nТеңелишип жан жетпейт,\nАлдап кармап албасак,\nАл айбанга мал жетпейт.\nҮстүндөгү Сыргактын\nКөңүлүндө кири жок,\nАңылдаган кул эле.\nКылдай кытмыр билбеген,\nАла көөдөн эме эле.\nБайлоодо Манас жатат, - деп,\nАйтып коюп кокустан,\nАраң келген бусурман:\n«Бир өлмөктөн миң өл», - деп,\nКезең-Белди ашпасын,\nТаласта огой, кыргыздын\nТалап алып мал-мүлкүн,\nӨз жерине качпасын,\nКан Ажыбай, береним,\nКараан болуп тура тур,\n\fКармайын эптеп Сыргакты».\nОшондо Бакай муну айтып,\nОлбуй-солбуй теминип,\nОңдоп-солдоп камчы уруп,\nБаскан жерин уратып,\nКөк тулпар менен чуратып,\nТурбастан Бакай чу коюп,\nКөк тулпар менен дыр коюп,\nТүгөнгөн тоонун бурчугун\nАлты сапар айланып,\nКойдой этин бөлүнтүп,\nКоёндой жонун түзөлтүп,\nБашын жерге салыптыр,\nАркардай арыш алдыртып,\nКызытып этин салдыртып,\nАдис болгон эр Бакай,\nЖан жүрбөгөн Жар-Кыя,\nЖалгыз аттын чубама,"
  },
  {
    "id": "1818",
    "text": "Кызытып этин салдыртып,\nАдис болгон эр Бакай,\nЖан жүрбөгөн Жар-Кыя,\nЖалгыз аттын чубама,\nТозуп турду Сыргакты,\nТозок кылар чунакты.\nКан Бакайды көргөндө\nАттын оозун бурбастан,\nАста чаап турбастан,\nАйтып өттү эр Сыргак:\n«Айбалта тийди чекеме,\nӨлбөсөм кирип кетемин,\nЫсылам жаткан Мекеге,\nЧекемден кара кан кетти,\nЧымын жандан ал кетти.\nАй караңгы түн болду,\nАба Бакай, аман бол,\nАжал жеткен күн болду.\nДостуң Манас кабылан\nКарап жатат камоодо,\nАлмамбет менен Чубагың,\nАлар калды талоодо.\nКырк кан эли козголуп,\nАчылбас туман салам, - деп,\nБелгилүүсү Коңурбай\nЖакын калды Манаска:\n«Тирүү байлап алам», - деп,\nЭэр, токум үстүндө,\n\fЖөөлөп Манас жүгүрдү,\nКыстап кытай келгенде\nШашып жандан түңүлдү.\nМанас айткан кеп эле,\nАжыбай менен Бакайга\nАйта көргүн, - деди эле.\nКүйүттө калдым билип кой,\nКүдөрүңү кан Бакай,\nЭми менден үзүп кой!\nТозбо, Бакай, жолумду,\nКоё бергин колумду!» -\nДеп, ушунтип, Сыргак жан"
  },
  {
    "id": "1819",
    "text": "Эми менден үзүп кой!\nТозбо, Бакай, жолумду,\nКоё бергин колумду!» -\nДеп, ушунтип, Сыргак жан\nАябай качып калды эми.\nКараңгыда жол тапкан.\nКөк сүлөөсүн бөрк кийген,\nКөк ала калкан ойногон,\nБашына алтын бөлөгөн,\nАягын ак мамыкка жөлөгөн.\nКазы кесип чайнаган,\nАрсландай көзү жайнаган.\nБайдын уулу Бакай кан,\nШай колдогон шер ошол,\nАдамдан артык эр ошол.\nЧымын жанга күч келсе,\nКырк чоро менен Манаска\nАкыл табар эр ошол.\nКасиетин мындан бил,\nИч этинен суп көйнөк,\nКийген Бакай эмеспи,\nБашка келген балааны,\nҮч ай мурун келерин\nБилген Бакай эмеспи.\nАкылы көлдөй дарыя,\nАйдыңы аскар карыя,\nАкыл таап берерге\nАсыл Бакай олуя.\nСыргак болбой дыр коюп,\nКөк жал Бакай көкзаада\nАсты менен чу коюп,\nЖанаша түшүп келгенде\nЧылбырдан Бакай алды эми,\nКамбыл тууган Бакайың\n\fКөкчебичтин чылбырын\nЖулуп алып колунан,\nҮзөңгүгө салды эми.\nБакай кандай жан эле,\nКөк тулпар кандай мал эле?\nАзоолордой үйрөтүп,"
  },
  {
    "id": "1820",
    "text": "Үзөңгүгө салды эми.\nБакай кандай жан эле,\nКөк тулпар кандай мал эле?\nАзоолордой үйрөтүп,\nАты менен Бакайды\nБута атым жерге болбостон,\nКөкчебич барды сүйрөтүп.\nОшондо Бакай канзаада,\nАчуусу келип Сыргакка:\n«Айбалта тийген чекеңе,\nАжылдап ыйлап аласың,\nАтаң Улак кан уруп койгонсуп,\nБек таарынып каласың.\nБаары душман бусурман,\nАйтып барып көргөнүң\nБалакетке саласың.\nЭмилден чокмор колго алып,\nЭмгекке чапса өлбөйсүң,\nАжыбай, Бакай биригип,\nЖолуңда турса көрбөйсүң.\nЧекеме Балтай тийди - деп,\nЧенемсиз качып аласың,\nЧенебеген чыйрагым,\nЧеттен келген көп колго\nМинтип бузук саласың.\nСени тирүү койгунча,\nКөзүңдү казыр оёюн,\nКөкчебичти соёюн.\nКолум менен өлтүрүп,\nУшу жерге коёюн!»\nКара жаак камчыны\nКармап Бакай имерип,\nКаң дедире Сыргакты\nЧекеге чаап жиберди.\nБир чапкандан чыгарбай\nБерен Бакай кабылан\nТүшүрө чапты атынан.\nАраң турган Сыргак жан,\nКулап барып жыгылды,\nБакай чаап ийгенде"
  },
  {
    "id": "1821",
    "text": "Түшүрө чапты атынан.\nАраң турган Сыргак жан,\nКулап барып жыгылды,\nБакай чаап ийгенде\n\fАйбалтанын уусу\nЧекесинен чачылды,\nОрто жолдо Сыргактын\nУмачтай көзү ачылды.\nӨзү кылдат Бакай кан,\nКызыл башты кырганда,\nКанча кызык кылганда,\nАдамга себеп дарыны\nАла келген эмеспи,\nКордук менен зордукту\nОйлоп Бакай эсине,\nАла жүргөн эмеспи.\nОшол Бакай өзүндө\n«Себеп» деген дары бар,\n«Медет» деген дары бар.\nБу дарыдан ошондо,\nБаатыр Бакай алды эле,\nАйбалта тийген чекеге\nБеш кур сыйпап койду эле.\nОоруган жери жоголуп,\nКайра баштан Сыргак жан,\nКадимкидей оңолуп,\nТаамай тийсе айбалта,\nСыргак киши болобу,\nАйзакерден Коңурбай,\nТаамайлап туруп чапканда,\nСыргакты тирүү коёбу!\nКоңурбай калча чапканда\nЖаза чаап салыптыр,\nТаамай тийбей чекеге,\nАйбалтанын жебеси\nЖаза тийип калыптыр.\nУусуна чыдабай,\nКайта качып кокустан,\nСыргакты теңиз соруптур,\nКачып Сыргак келгенде,\nКан Бакайдай баатыры\nКадимкидей Сыргагын"
  },
  {
    "id": "1822",
    "text": "Сыргакты теңиз соруптур,\nКачып Сыргак келгенде,\nКан Бакайдай баатыры\nКадимкидей Сыргагын\nАйыктырып алыптыр,\nАйыккан соң Сыргакка\nАкылман Бакай туйгуну\nАкыл-кеңеш салыптыр.\n\fМундан кийин кан Бакай,\nОболдон китеп окуган,\nАкылы жетик дарыя,\nАкылман Бакай карыя,\nБилбегенди билгизген,\nБилимдүү Бакай олуя.\nТуйбаганды туйдурган,\nТуйгун тапты бу кепти,\nБала Сыргак, кебимди ук,\nКөп сүйлөсөң бат сүйлө,\nОнтобостон шарт сүйлө!\nБайлоодо Манас калды, - деп,\nБакырып барсаң жети кан\nБаарыбыз калып азапка,\nАзап болор себеби,\nТаласта турдук жер жайлап,\nОн эки сан калың кол,\nОйлоп, Сыргак, кебимди ук,\nОн эки сан бусурман,\nОмбуткандан домбутуп,\nАйдап келдик кембайлап,\nАкылы жок аадандын:\n«Арык атым» дегендин\n«Атын союп жейбиз», - деп,\nАйдап келдик кургуштап,\nТаянып жаткан чоң Алтай,\nТалас өңдүү жер бекен,\nТаркап жүргөн ысылам,\nТаласта огой эл бекен!\nДарылдап сырын айткандай,\nАкылы жок, Сыргак жан,"
  },
  {
    "id": "1823",
    "text": "Таркап жүргөн ысылам,\nТаласта огой эл бекен!\nДарылдап сырын айткандай,\nАкылы жок, Сыргак жан,\nСени менен мен бекен!\nЧамасын көрчү ысылам,\nЧалгырты турат көзүндө,\nЧамасы келсе Сыргагым,\nЧалганы турат өзүңдү,\nКыңырты турат сөзүндө.\nКыйшыгы турат өзүндө,\nКыйшайып кетсе кан Манас,\nКырганы турат өзүңдү.\nАк кагазга кат берем,\nМанастын каты дедиртип,\n\fКечиктирбей бат берем.\nМен чатырга жеткенде\nКатты кармап бакыргын:\n«Бусурман!» - деп чакыргын,\nАлтын, күмүш көп алып,\nЖүктөй албай калдык де.\nАгача келин, кыз алып,\nҮптөй албай калдык де!\nТынбай төрт ай салышып,\nКакан элин талкалап,\nЧет-Бээжиндин жерине,\nКалың кытай элине,\nКан Манасты заңкайтып\nКан көтөрүп салдык де,\nЭсенкандын Бурулча,\nАй Жаң-Жуңдун Бирмыскал,\nКанча сулуу кыз менен\nКаканчындын Бээжинден\nМуну тартып калдык де.\nАлы жеткен шылуундар\nАлда канча ат ал де,\nАлың жетпес жаманың\nАлтыдан айдап ат ал де.\nБул кысыкты көрсүн де,"
  },
  {
    "id": "1824",
    "text": "Алда канча ат ал де,\nАлың жетпес жаманың\nАлтыдан айдап ат ал де.\nБул кысыкты көрсүн де,\nБусурман колу биригип,\nБири калбай келсин де.\nОлжону Кошой карыя,\nӨзү билип бөлсүн де,\nБу тамаша, кызыкты\nКелип журтум көрсүн де!» -\nДеп, кан Бакай кат жазып,\nКабылан берен Сыргакка\nБакай жазып берди эми.\nАжыбай, Бакай - эки эр\nАттарына миништи,\nАрбайып Бакай кол жайып\nАжыбайды бет алып,\nСунуп колун тең жайып,\nКол көтөрүп арыштап,\nОшон этип артынан\nАжыбайдай беренди\nКырк чилтенге табыштап:\n\f«Кош, Ажыбай, жан биргем,\nАлдырып ийсең жаман ат,\nАлыста айкөл жан экөөң,\nКаптап келген капырдын\nКайнап жаткан жерине,\nКабыланым, барасың,\nБир кудайга аманат!\nЖаныңдагы Байчоро,\nЖоо бөрүсү ал эле,\nЖолдошуң берки Боз уул,\nАлакөөдөн эме эле,\nЫрамандын Ырчы уул,\nЖоодон кайра тартпаган,\nЖолборс тууган эр эле.\nКаарданып келгенде,\nАчуусуна алганда,\nКабарды катуу баштаган,\nТөөнү жыга муштаган,\nТөрөгө бешөөң барасың,"
  },
  {
    "id": "1825",
    "text": "Ачуусуна алганда,\nКабарды катуу баштаган,\nТөөнү жыга муштаган,\nТөрөгө бешөөң барасың,\nАманат берген Аккула,\nАйкөлүңдүн канаты,\nАны коштоп аласың.\nӨлүмгө мойнуң бурбасаң,\nЧындап кайрат кылбасаң,\nМенин айткан акылым,\nБерендин көзүн көрбөстөн,\nКолго түшүп каласың» -\nДеп, ошондо кан Бакай,\nУшундайча сөз кылып,\nКармап колун кабыштап,\nАккула менен Аколпок,\nАккелте менен Боз кисе,\nБеш беренге табыштап,\nТекенин жолун төтөлөп,\nАжыбай жүрдү беш киши.\nАккуланы жетелеп,\nКүнүн тыным алган жок,\nКүндөп жүрдү Ажыбай.\nЧырым этип уйку албай,\nЧыканактап тынч албай,\nТүндө жүрдү Ажыбай.\nАт аябай жол жүрүп,\n\fКүндөп-түндөп мол жүрүп,\nКанча-канча бел ашып,\nАгыны катуу суу кечип,\nДалай ыраак жол басып,\nТүн ортосу болгондо,\nКайнап жаткан кытайга\nАжыбай келип жолукту.\nДүмүрөйүп, дүмпөйүп,\nТокой десе, сел экен,\nШоолдогон шоодурак,\nКамыш десе айза экен,\nКумурскадай жыбырап,\nЖаткан кытай колу экен,"
  },
  {
    "id": "1826",
    "text": "Шоолдогон шоодурак,\nКамыш десе айза экен,\nКумурскадай жыбырап,\nЖаткан кытай колу экен,\nМунарык тартын көрүнгөн,\nЧаң эмес, калың эл экен.\nАйбанбоз жүрбөй калганда\nКылкылдап кытай жетиптир,\nЧындап тозуп калыптыр.\nКурчап жаткан кытайга\nКалмак болуп калдырап,\nКытай болуп балдырап.\nБерен Ажың оолугуп,\nКалмак эмес, кытай жок,\nТыргоотко жолугуп,\nТаш сайынган тыргооттун\nТазасы болуп балдырап,\nКызыл чоктуу тыргооттун\nКыйынынча кулдурап.\nЖазы жаак, жалпак тил,\nЖаңылбаган Ажыбай,\nЖаң-жуңдун бир уулундай,\nЖарып жүрдү кытайды.\nТыргооттун баары жалдырап,\nЖарым кандар экен - деп,\nЖүгүнүшүп балдырап.\nОшо кезде Ажыбай,\nТактада турган кытайдын\nТазасындай күүлөнүп,\nКызыл чоктуу кытайдын,\nКыраанындай сүйлөнүп.\nАты жүрбөй калганда,\nАадан кытай оңбой кал,\n\fЖабылып барып жетпейсиң,\nАлачыктай Манасты,\nЭмгиче кармап кетпейсиң!\nКармап алып Манасты,\nТүрүлө келген буруттун\nТүбүнө али жетпейсиң."
  },
  {
    "id": "1827",
    "text": "Эмгиче кармап кетпейсиң!\nКармап алып Манасты,\nТүрүлө келген буруттун\nТүбүнө али жетпейсиң.\nКырк кан эли чогулуп,\nКумурскадай кыжылдап,\nЖөөлөп калган Манаска,\nБатпай баарың жатасың.\nКокустан, калың бурут кол келсе,\nКайсы көргө батасың?\nУбараны салайын,\nЖаң-жуң менен манжуулар,\nШибээ менен тыргооттор,\nБаарың мындай тура бер!\nӨзүм барып Манасты\nБайлап алып келейин,\nОлжого чогуу туналы,\nОёну колго тийген соң,\nОйрон салып бурутка,\nБирин койбой кыралы».\nДеп, ошонтүп, Ажыбай,\nКаарданып турганда,\nКарарып жаткан көп капыр\nЖолун ачып дыркырап,\nЖолун ачып баарысы,\nЖолдон чыгып зыркырап.\nТаазым кылып таң калып,\nЖүгүнгөнү мундан көп,\nЖаң-жуң келип калды, - деп,\nБүлүнгөнү мундан көп.\nМинтип кытай жатканда,\nКапырдын каны кан Жолой,\nКаарданып калды эми,\nКармап келгин мында, - деп,\nКабар берди черүүгө,\nЧериктүү кытай эл экен,\nКаарына алганда\nЖеке келген бешөө эмес,\nАй-ааламдын баарысын"
  },
  {
    "id": "1828",
    "text": "Чериктүү кытай эл экен,\nКаарына алганда\nЖеке келген бешөө эмес,\nАй-ааламдын баарысын\nКаптап кетер сел экен.\n\fКысыктагы кытайлар,\nКыстоо салды жабылып,\nКысталаң салып жөө күлүк,\nКармамак болуп жабылып,\nАргынкан уулу Ажыбай,\nА дагы мыкты эр ошол.\nАңдап кытай жабылса,\nТөө көтөргөн Агаяр,\nКыргын салар шер экен.\nӨлүмдөн кайра тартпаган,\nӨткөрө кыйын эме ошол.\nАйта жүрөр дүмөктү\nСала келген турбайбы,\nТөрөмө жолдош болсун, - деп,\nТөркүнүнөн Аярды\nАла келген турбайбы.\nТуш-туштан кытай жабылса,\nКармаймын деп жабылса,\nБет алдына келгенин\nАйза менен сайгылап,\nКапталына келгенин\nТүбү менен койгулап,\nКалың жаткан кытайды\nМылтык менен аткылап,\nЖакын келип калганын\nКылыч менен чапкылап.\nКөздөгөнү Тал-Чоку,\nКөлдөй болгон кытайга,\nБой бербестен бул бешөө.\nМундай далай кысталыш,\nКөргөн чоро эмеспи,\nДалай кыргын-урушка\nКөргөн чоро эмеспи,\nДалай алтын-күмүштү\nБөлгөн чоро эмеспи.\nКаник болуп атышка,"
  },
  {
    "id": "1829",
    "text": "Далай кыргын-урушка\nКөргөн чоро эмеспи,\nДалай алтын-күмүштү\nБөлгөн чоро эмеспи.\nКаник болуп атышка,\nКачыргандан жалтанбай,\nКасташкандан сактанбай,\nКан Манастын кырк чоро,\nКыркы текши эр ошол,\nЖер жүзүнөн табылгыс,\nБаары бирдей шер ошол.\n\fБөрк ал десе, баш кесет,\nСуу ич десе, уу ичет,\nКан төк десе, жин төгөт,\nКыркы кыраан бөрү ошол,\nКыйын жанга күч келип,\nТал-Чокуда Манасты\nАжыратар кез ошол.\nАжыбай кирип урушка,\nАлтымышын кыйратып,\nАман чыкты кытайдан.\nЫрчы кирип согушка,\nЖетимишин кыйратып,\nЭсен чыкты согуштан.\nБоз уул кирип согушка,\nКырк, отузун кыйратып,\nБашы челек кан болуп,\nБүткөн бою дал болуп,\nБу да чыкты согуштан.\nБайкачы, булар беш бөрү,\nАкылманы Ажыбай,\nАрслан тууган Агаяр,\nКолу күчтүү Байчоро,\nАккуланы жулкунтуп,\nАлы жетпей оозуна,\nЭри өлгөндөй булкунтуп,\nЭсен чыкты баарысы,\nСалгылашып сан колдон,\nКапырды бузуп талкалап,\nАжыбай чыкты чалкалап.\nЭрендер кайдан аянды,"
  },
  {
    "id": "1830",
    "text": "Салгылашып сан колдон,\nКапырды бузуп талкалап,\nАжыбай чыкты чалкалап.\nЭрендер кайдан аянды,\nТүн ортосу ооганда,\nТал-Чокуну таянды.\nКыясы кыйын тар экен,\nКээ бир жери чокунун,\nӨлөр жери бар экен.\nТегереги чеп экен,\nТеңир өзү албаса,\nЖан куткарар жер экен,\nКыясы кымбат бел экен,\nКытай түгүл, кылым жетип алгысыз,\nКыяматтай жер экен.\nАзаптуу дүйнө, оңбой кал,\n\fКылчайбай кетер жер эмес,\nКыраан Манас кайран шер,\nКиши таштаар эр эмес.\nӨзү диндин жөлөгү,\nӨң бусурман өбөгү,\nБаатырлыгы башкача,\nАдамзаттан бөлөгү.\nТелегейи тең ошол,\nАлтыны агып жатса да,\nИчи көлдөн кең ошол.\nКарап бешөө турбастан,\nКан Манасты бет алып,\nКоштоодогу Аккула,\nКошо алып кутулуп,\nКысык жолдон өтүшүп,\nБеш кыраан жетип барганда\nЖүрбөй калган Айбанбоз,\nАккуланы көргөндө\nЭнесин көргөн кулундай,\nКишинеди заңылдап,\nАжыбайдын алдынан,\nЖелип чыкты аңылдап.\nАйбанбозду көргөндө\nАчуусу келип Ажыбай:\n«Аңылдаган боз качыр,"
  },
  {
    "id": "1831",
    "text": "Желип чыкты аңылдап.\nАйбанбозду көргөндө\nАчуусу келип Ажыбай:\n«Аңылдаган боз качыр,\nКузгун куран окусун,\nЖоор кетпей белиңден,\nЧобуркайлар чокусун!\nКарышкыр жесин кардыңды,\nКудай тапсын дартыңды!\nТүзөң жолго жүрө албай,\nДүмөктү башка не салдың?\nКысталышка жарабай,\nКыяматты сен салдың.\nБулут элем жол кылдың,\nАзабын жаман тарттырып,\nАккаңкыны арттырып,\nАйкөлүмдү жөөлөтүп,\nАртыкча жаман кор кылдың!» -\nДеп, ушунтүп Ажыбай,\nБурулбастан өттү эле,\nЫрамандын Ырчы уул,\n\fАлтын жебе айбалта\nАла коюп имерип,\nЖыга чаап өттү эле.\nАккуланы жулкунтуп,\nАйкөл Манас баатырга,\nТал-Чокуда жатканда,\nАман булар жетти эми.\nАккуланы көргөндө\nАтасы Жакып келгенсип,\nКылычы колдо кыңгырап,\nКыя басып зыңгырап,\nОкоро түйгөн ак окто\nАккулага чак окто,\nСозулуп басып кабылан,\nМаңдайынан бир сылап,\nКармады Манас чылбырдан.\nЧылбырды кармап бурду эми,\nБук болуп жаткан арсланың\nКаарданып турду эми:\n«Каранды мага салганда,"
  },
  {
    "id": "1832",
    "text": "Чылбырды кармап бурду эми,\nБук болуп жаткан арсланың\nКаарданып турду эми:\n«Каранды мага салганда,\nИт-Өлбөстүн чөлүндө\nАлөөкөнүн Коңурбай,\nАрт жагынан көп кытай\nТегеректеп алганда,\nАккула болуп астымда,\nАнан кордук көрсөмчү,\nАккуланын үстүнөн\nАжал жетсе окко учуп,\nСогушуп жүрүп өлсөмчү!\nДалайды бузган адатым,\nКара жанга күч келсе,\nАйбандан тулпар Аккула,\nАлып учар канатым.\nКыядан Калча келгенде,\nАрт жагынан көп кытай,\nСелдей каптап киргенде,\nСыр найза менен Жойболот\nКынабайт белем, Аккула,\nКырк күн эмес, сексен күн,\nТынбай согуш салсам да,\nЧыдабайт белем, Аккула!\nАккула болсо мингеним,\n\fАколпок болсо кийгеним,\nАккелте болсо атканым,\nАчпайт белем жүрөктү,\nКумурскадай кытайга\nСалбайт белем дүмөктү!\nЭми, калдайды чапсам кайрылбайм,\nКаран күн түшсө башыма,\nАккула сенден айрылбайм!\nЖапаа тартып жаныман\nЖаман катуу чочунуп...\nАлдыңкы кашы ак алтын,\nАрткы кашы чылк күмүш,\nКапталы кайың Аккаңкы,"
  },
  {
    "id": "1833",
    "text": "Жаман катуу чочунуп...\nАлдыңкы кашы ак алтын,\nАрткы кашы чылк күмүш,\nКапталы кайың Аккаңкы,\nАлып атка токунду.\nЖоо-жарагын шайланып,\nЖойболотун байланып,\nБир кудайга айланып.\nКөргөндө Манас үшкүрүп,\nСүйүнгөнү эмеспи,\nБаладай чуркап жүгүрүп,\nАколпокту кийинип,\nАккелтени колго алып,\nЖаны ордуна келгенде,\nЖана дейт эми кабылан:\n«Алмамбет менен Чубагым,\nАйбалта тийген Сыргагым,\nАкылын Бакай тапты - деп,\nАжыбайы айткан соң:\n«Баабедин!» - деп, бат айтып,\nКолдоп жүргөн бирине\nАй туяктан ат айтып.\nОшондо Манас шаңданып,\nЖоого жеке тиймекке\nЖарактарын камданып,\nАчболотун Манасың\nАлып кынга салды эми,\nАккелтедей мылтыгын,\nАрслан колго алды эми.\nКудайдын берер жагында,\nАккелте үнү белгилүү,\nТарс дегенде күркүрөп,\nАсман түшүп кеткендей,\n\fАдамдын бою дүркүрөп.\nТөлгө кылып атышты,\nМанас жоого кирчү эле,\nКудай урар чагында\nҮнү чыкпай чопулдап,\nКарыш жерге жетпестен,\nАткан огу топулдап."
  },
  {
    "id": "1834",
    "text": "Кудай урар чагында\nҮнү чыкпай чопулдап,\nКарыш жерге жетпестен,\nАткан огу топулдап.\nАтып жүргөн Аккелте,\nАтып төлгө салайын,\nАлмамбет, Чубак арсландын\nКабарын билип алайын!»\nМуну ойлоп эр Манас,\nАсынганда Аккелте,\nАйдалынын айнеги,\nАлышкан жоону бир койсо,\nАманат жандын бергени.\nБоз кисесин курчанып,\nАккелтени сундуруп,\nАлдындагы кайнаган\nКөп кытайды бир атты.\nАккелте менен бир койду,\nАң-таң калып, көп кытай\nКачуучудай дүркүрөп,\nКийин тартып дыр койду.\n«Кабыландын Аккула\nАман жетип келген го», -\nДеп, Алмамбет, Чубак ойлонуп:\n«Тие турган күнүбүз,\nКадыр түндүн күнү экен,\nУшул жакка дүркүрөп,\nАккелтенин үнү экен.\nКөөнү келсе айкөлдүн\nАккуласы ооруктан,\nКелип калган кези экен» -\nДеп, ушунтүп, эки шер\nКылычты кыңай байлашып,\nУруш жагын камдашып,\nЫсылам жүзүн көрдүк, - деп,\nАрман деп бармак тиштебей,\nЭми армансыз болуп өлдүк, - деп,\nАлмамбет, Чубак - эки шер\nКайраттанып алды эми,"
  },
  {
    "id": "1835",
    "text": "Эми армансыз болуп өлдүк, - деп,\nАлмамбет, Чубак - эки шер\nКайраттанып алды эми,\n\fАккуланы жулкунтуп,\nЭри өлгөндөй булкунтуп,\nБелестеги беш берен\nЖибербестен кытайга,\nМанасты кармап турду эми.\nАккула тийип колуна,\nАйкырып турган Манасты\nЭми мындай таштайлык,\nБелгилүү Бакай кабылан,\nБерендин сөзүн баштайлык."
  },
  {
    "id": "1836",
    "text": "Кыргыздын колунун келиши7\n\n\nКылча көңүл бөлүнбөй,\nКызык кылып ар ишин,\nОшол жерде сан колдон,\nБирине Бакай көрүнбөй,\nМанас кандын кырк чоро,\nБакай басып барды эми.\nКыргыл чалы баш болуп,\nКызыкты чоро салыптыр!\nЭки тарап болушуп,\nОрдо салып алыптыр,\nОюнда Манас шери жок,\nМөөрөйүнө алты бээ\nБайге кылып алыптыр.\nОшондо Бакай муну айтат:\n«Атаганат, кырк чоро,\nКыркың кырк жерден келген бөрү элең,\nКырааның Манас бар болсо,\nКыйланы бузар шер элең!\nЭр Манастын барында,\nӨрүү чакта түр салдың,\nАлыша чыккан душманга\nАянбастан чыр салдың!\nКан агызып катыктың,\nКанкор чоро атыктың.\nКыркың кырк кан уулу элең"
  },
  {
    "id": "1837",
    "text": "7\n    Түп нускада мындай тема жок\n\fЖаңылбай менде коёбу?\nАзып келдиң бир чоро,\nАзып атсыз келгенде,\nАркар аяк, жез билек,\nАт мингизди зор Манас.\nТонсуз келди бир чоро,\nТонсуз келген чорого\nЖакасы алтын, жеңи жез,\nКош бадана, торгой көз,\nКелеме жака, кең күрмө,\nТон кийгизди зор Манас!\nКатынсыз келдиң бир чоро,\nКатынсыз келген чорого\nОйкуштаган сулуудан\nАлып берди зор Манас!\nМалсыз келди кээ чоро,\nМалсыз келген чорого\nАдырда жылкы ала баш,\nАркар моюн, алма баш,\nАлып тамга салдырып,\nБөлүп берди зор Манас.\nСалтанаттуу там кылды,\nСай-сайлап кеткен башыңды\nСанжыргалуу зор Манас\nАр кимиңди кан кылды.\nЭр Манаска келгени,\nКапылет караң көрбөдүң,\nКапысынан ок тийип,\nБирөөң жоодо өлбөдүң!\nЖана Манас барында,\nЖая кесип, жеп жүрдүң,\nЖапаа көрсө бадышам,\nЖаң-жуңду бузам - деп жүрдүң\nЖылгындуунун оюнда,\nКең Таластын боюнда\nЖыргап калың эл жатса,\nЖатчу белең шаттанып,\nЖабыла баарың мактанып,"
  },
  {
    "id": "1838",
    "text": "Кең Таластын боюнда\nЖыргап калың эл жатса,\nЖатчу белең шаттанып,\nЖабыла баарың мактанып,\nДүмөктүү, түптүү жоо болсо,\nАзыр минген тулпарды\nТуйлатарбыз дечү элең,\nАйкөл Манас барында,\n\fАй-ааламдын баарысын\nКыйратармын дечү элең.\nКырылышар чак келди,\nӨлүшө турган тап келди.\nАйбалта белден бүктөлдү,\nАнык жанга күч келди.\nАйкөл Манас шериңди\nАбайлачы, кырк чоро,\nТегеректеп алыптыр.\nТеңиз Манас шериңди\nКалың кытай капырың,\nКанча курчап калыптыр».\nБакайдан муну укканда,\nБаары чоро токтобой,\nАлты-алтыдан бөлүнүп,\nКайра качып кетчүдөй,\nОн эки кандын элинин\nЖолун тозуп төгүлүп,\nАзыз берен кырк чоро\nАрсландай көрүнүп.\nЖаңгыз жанга көрүнбөй,\nЧатырда Бакай турганда,\nКороздой болгон Бакайың\nКолун алып аркага,\nЖелбегей басып турганда,\nКан Бакайга кошулуп,\nКатагандын кан Кошой,\nЭлемандын эр Төштүк,\nЭштектердин Жамгырчы,\nЭчен уруу жан келген,\nТөмөнкү Меке дылдадан.\nАла чапан Айкожо,"
  },
  {
    "id": "1839",
    "text": "Эштектердин Жамгырчы,\nЭчен уруу жан келген,\nТөмөнкү Меке дылдадан.\nАла чапан Айкожо,\nЫймандыкка ал келген.\nАйкожосу баш болуп,\nЖабыла көп кол турганда,\nЭэр белдей белестен,\nСыргак келет бакырып:\n«Сүйүнчү!» - деп чакырып.\nКызыгы кымбат шум ишке,\nБатасыңбы динистам!\nБаштагы Бакай, эр Кошой,\nБаарың бирдей зерикпей,\n\fЖатасыңбы бусурман!\nАжал жетсе күн бүтүп,\nӨлбөйсүңбү бусурман!\nМанас алды Бээжинди,\nБаарың барып кызыкты,\nКөрбөйсүңбү бусурман!\nАртыкча асыл уз алдык,\nКаканчындын Бээжинден\nОймок ооз, бото көз,\nОолжуган сулуудан\nКанча келин, кыз алдык.\nАлтын менен күмүштү\nЖүктөй албай биз калдык!\nАгача келин, сулуу кыз\nҮптөй албай биз калдык!\nЧет-Бээжинди камадык,\nКытайдан кылымды бузчу эр кырдык.\nАлмамбет, айкөл Манас бар,\nӨлчөп көрчү, бусурман,\nБаатыр Чубак баш болуп,\nӨлбөгөн жерде калыштык.\nАянбай атыш баштадык,\nЧет-Бээжиндин шаарына\nАйкөл баатыр Манасты\nКан көтөрүп таштадык."
  },
  {
    "id": "1840",
    "text": "Аянбай атыш баштадык,\nЧет-Бээжиндин шаарына\nАйкөл баатыр Манасты\nКан көтөрүп таштадык.\nАшка-тойго минерге,\nКылтылдатып жүрөргө,\nАлтын менен такалуу\nАябаган жорго алдык,\nАл жоргонун артынан\nУргаачыдан узду алдык,\nЭсенкандын Бурулча,\nЭсепсиз сулуу кызды алдык.\nЖаң-жуң кызы Бирмыскал,\nТартуу берип биздерге,\nТоп кытайга чыр салдык.\nАлдымдагы Көкчебич,\nКанаты бар атым бул,\nКалбай баары келсин, - деп,\nКабылан Манастын жазган каты бул!\nКозголтуп журтту жыйсын, - дейт,\nОлжого алган эки кыз,\n\fАлмамбет менен Чубакка\nАйкожо ике кыйсын, - дейт».\nБу кабарды уккан соң,\nАйкожо, Кошой карысы,\nТегеректеп чуркурап,\nТеңиз Сыргак баланы\nБусурмандын баарысы.\nОшол кезде карасаң,\nЫраңы чыгып толуптур,\nИдерлүү тулпар, эр жигит\nБайдасы тиер болуптур.\nКандын баары камынып,\nБир кудайга жалынып,\nАжал жеткен өлөр, - деп,\nАзабы болсо тартар, - деп,\nАзабы жок азамат\nТүп-Бээжиндин шаарынан\nӨлбөсө алып кайтар, - деп,"
  },
  {
    "id": "1841",
    "text": "Азабы болсо тартар, - деп,\nАзабы жок азамат\nТүп-Бээжиндин шаарынан\nӨлбөсө алып кайтар, - деп,\nБуласын булап алабыз,\nКөк жал Манас барында\nЧоң урушту салабыз.\nАлтынын талап чачабыз,\nБекитилүү Бээжиндин\nДарбазасын ачабыз!» -\nКайраттанып кеп айтып,\nСүйүнгөнү мындан көп.\n«Искендер тийбес Бээжинге\nИмериле жол жүрдүк,\nЭгерде аман тартпайбыз,\nАжал жетсе Алдадан,\nБирибиз аман кайтпайбыз.\nКабары катуу жер деген,\nКалың кытай эл деген,\nАл кытайдын ичинде\nКадимки Калча эр деген.\nКөп кишиден биз уксак,\nКөк букачан Мадыкан.\nКытай менен манжуунун.\nТилин билбес жан деген.\nАстындагы буканын\nТумшугунда бир мүйүзү бар I\nМанаска кубат бербесе,\n\fБашкабыздан айла жок.\nКаарданса Мадыкан,\nКалкыбызды талкалап,\nКаныбыздын баарысын\nБайлап кетер жан деген,\nАйкөл баатыр Манасты\nӨлтүрүп, элин чабам, - деп,\nӨзүбүз калдык азапка,\nКудай билет кайтышты,\nЭсен-аман кайрылып,\nЭлге кайра тартышты.\nАр ким азар салбаган,"
  },
  {
    "id": "1842",
    "text": "Кудай билет кайтышты,\nЭсен-аман кайрылып,\nЭлге кайра тартышты.\nАр ким азар салбаган,\nАлышка киши барбаган,\nАйтылуу Бээжин ошо жер.\nАзапка калып жатышкан,\nАлакөөдөн биздин эл» -\nДеп, ошондо сан колдон\nКүйүнгөнү мындан көп.\nБир колдогон кан Бакай,\nЖурт башчысы карыя,\nАкылы дыйкан дарыя,\nБакай туруп кат окуп,\nКалкка угузуп бат окуп,\nКырк кандын эли Бээжинди,\nБаарын окуп берген соң,\nТоктобостон баарысы,\nИчинде Кошой карысы\nАтка минди дүркүрөп.\nБаары жапырт чуркурап,\nКелген колдун баарысы,\nОн башынын баарысы,\nОртого түшүп ороктоп,\nЭлүү башы эс билги,\nЭлүүсү менен бир бөлөк,\nАлдыда жүрөт сороктоп.\nЖүз башынын баарысы,\nЖүргөн жүздөн бөлүнүп,\nАр кимиси ар башка,\nЫгы менен бөлүнүп,\nМиң башысы бир башка,\nТуусу колдо делбиреп,\nКөргөн менде таң калып,\n\fКөлдөй болуп калың кол,\nЖүрүп кетти шаңданып.\nАсман ачык, жер бүркөк,\nЖердин бети көрүнбөй,\nТалаанын баары чаң болуп,\nОю, тоосу тептегиз,"
  },
  {
    "id": "1843",
    "text": "Асман ачык, жер бүркөк,\nЖердин бети көрүнбөй,\nТалаанын баары чаң болуп,\nОю, тоосу тептегиз,\nКумурскадай жан болуп,\nАдам түгүл, айбанат,\nКанаттуу куш дал болуп,\nОшо колдун ичинде\nАкылга дыйкан кары бар,\nАйбыкпай жоону качырар\nАзаматтын баары бар.\nУрук-урук жан келген,\nБусурмандын колуна\nЫймам болуп берем, - деп,\nМекедеги Айкожо,\nАдейи самап, ал келген.\nУшу колдун ичинде\nКанча мыкты жаны бар,\nБусурман туусун көтөргөн,\nКарыя Кошой дагы бар.\nБөлүнгөн тумшук урчукту,\nБөлүп кетип баратат,\nДалай жердин соорусун\nКөрүп кетип баратат.\nАк-Жолоочу бели, - деп,\nАзамат жүрөр жери, - деп,\nЖерин көрүп таң калып,\nЖетик эрдин баарысы\nЖоо-жарагын камданын,\nОн эки кан бусурман,\nАр уруктан кан келген,\nУшул кандын ичинде\nБаатыр экен кызыталак,\nБуудайык кандын Музбурчак\nКары эмес, жаш экен,\nЭр Манастан кийинки,\nЭл бийлөөчү баш экен.\nКөктө жылдыз боз экен,\nКөк жал Манас, Музбурчак\nАкыреттик дос экен."
  },
  {
    "id": "1844",
    "text": "Эл бийлөөчү баш экен.\nКөктө жылдыз боз экен,\nКөк жал Манас, Музбурчак\nАкыреттик дос экен.\n\fТөмөнкү Кырым каны экен,\nУшу жылы Музбурчак\nЖыйырма бешке илинип,\nЖаңы келген чагы экен.\nАстындагы мингени -\nТелкызыл тулпар мал экен.\nБуудайык кандын Музбурчак,\nӨлүмдөн кайра тартпаган,\nӨжөр баатыр жан экен.\nАйчыгы алтын туу менен,\nАйгайлаган чуу менен,\nТелкызыл менен зыргытып,\nОшончолук көп колдон\nКолун бөлүп Музбурчак,\nАстына түштү бөлүнүп,\nАрсландай көрүнүп,\nБастыра түшүп бакырып,\nЖалгыз жанга билинтпей,\nЖанындагы Көрөгөч,\nБери кел! - деп, чакырып:\n«Билгич элең, Көрөгөч!\nМен билгенди билдиңби!\nМен көргөндү көрдүңбү?\nМен билгенди билбесең,\nЖаным Манас туйгундун\nБарып, Бээжин алды», - деп,\nБаякылар калп айтат.\nКаканчындын Бээжинде\nАйбанбоз жүрбөй калганы\nМанасты тегеректеп алганы.\nКызды олжо кылды, - деп,\nКыраан Сыргак баланын\nКызыктырып турганы -\nКыстоого Манас калгалы.\nБери келгин, Көрөгөч,"
  },
  {
    "id": "1845",
    "text": "Кыраан Сыргак баланын\nКызыктырып турганы -\nКыстоого Манас калгалы.\nБери келгин, Көрөгөч,\nТик кирип уруш салгалы.\nТирүү жанды аябай,\nТизеден кызыл кан кечип,\nБээжинге уруш салгандын\nКайдан калсын арманы!\nМындай сөздү уккан соң,\nАртына салды Көрөгөч,\n\fАлды түштү Музбурчак.\nЭсепсиз кыйын эрлерди,\nБүлөп алды Көрөгөч,\nАла көөдөн дардаңды,\nМурун жетип барганың,\nКатын-кызды алдың, - деп,\nСүрөп алды Көрөгөч.\nАрам кыял кытмырын,\nАйдап алды Көрөгөч.\nКээ бирөөн домбутуп,\nКетип барат Көрөгөч.\n«Санаабызда Бээжинге\nМурун жетип баралы.\nСанжыргалуу Манастан\nСары алтын менен кыздарын\nСоогаттыкка алалык.\nОн эки сан калың кол,\nОйлонсоңчу чечкиндер,\nЭл алды болуп калалык!» -\nДеп, ошону уккандар,\nБоз мингени бир башка,\nБолумдуу жанын аябай,\nДүркүн-дүркүн бөлүнүп,\nАйзаны колго алышып,\nАттын оозун жайышып,\nАла качып аттары,\nЭки колу карышып.\nОшо колдун ичинен\nБир бөлөгү сарт болгон,\nБелге таңуу эл эмес,"
  },
  {
    "id": "1846",
    "text": "Ала качып аттары,\nЭки колу карышып.\nОшо колдун ичинен\nБир бөлөгү сарт болгон,\nБелге таңуу эл эмес,\nБек ишенер журт эмес,\nБел оорудай дарт болгон.\nАсмандаган чаң келген,\nАз болгонсуп мындагы,\nЫндыстандан да келген.\nМузбурчактын артынан\nАргымагын кекейтип,\nКөк кепичин тепейтип,\nСелделерин калдайтып,\nСакалдарын жайкалтып,\nАргымагы түрсүлдөк,\nЖоон өпкө күрсүлдөк\n\fСарттын колу жүрдү эми.\nБул аскердин артынан\nКерегеси жыгачтан,\nТүп атасы Алаштан,\nКөк өтүгү өкчөсү,\nАйдаркандын Көкчөсү,\nСары-Арканы жердеген,\nСалмактуу кыйын эр деген,\nТаруусун таштай актаган,\nКатынын кыздай мактаган,\nБаатыр Көкчө кырааның,\nКөгала менен чамынып,\nЭнчи бөлүп берчүдөй,\nӨлөңүн айтып зоолдоп,\nАзаматы дуулдап,\nЖоо дегенде сүйүнүп,\nАч арсландай ийилип,\nЖүрүп берди көп казак.\nАскеринин мингени\nБаары окшош кулача,\nМаңдайында тумарча,\nБаары тулпар көйкашка,\nКара байыр казанат,\nСары-Арканы жердеген\nАйбанаттан бир башка."
  },
  {
    "id": "1847",
    "text": "Баары тулпар көйкашка,\nКара байыр казанат,\nСары-Арканы жердеген\nАйбанаттан бир башка.\nАзаматы жабылып:\n«Жоо кайда?» - деп камынып,\nКыйкырышып бакырып,\nКөйрөңдүгүн көрдүңбү.\n«Көкчө!» - деп, ураан чакырып,\nКөкчө жүрдү жол менен,\nБаары бир сан кол менен.\nКазактардын артынан,\nЭштектердин Жамгырчы\nТүйүп акыл ойлогон,\nТүн уурусун койбогон,\nЖоодон кайра тартпаган,\nБаш булгап кайра кайтпаган,\nЭштегин жыйып катыккан,\nЭр Жамгырчы атыккан,\nА да жүрдү жол менен\nСанаты бир сан кол менен.\n\fЭки-Кемин жердеген,\nЭгиз кара ат байлаган,\nКүрүчүн күздүк айдаган,\nКүрмөгүн берип байлаган,\nКара үңкүрүн үй эткен,\nКулаалы таптап куш кылган,\nКуюкканды журт кылган,\nТелик куш таптап куш кылган,\nТентиген жыйып журт кылган,\nЖарды жүрүп байыган,\nЖалгыз жүрүп көбөйгөн,\nЭйбиттин уулу эр Үрбү,\nАстында Үрбү алкынып,\nАстынан сан кол талпынып,\nА да жүргөн жол менен,\nКанча калың кол менен.\nЖүрүп кетти соңунан,"
  },
  {
    "id": "1848",
    "text": "Астынан сан кол талпынып,\nА да жүргөн жол менен,\nКанча калың кол менен.\nЖүрүп кетти соңунан,\nӨзү кыпчак эл экен,\nБул кыпчактын ичинде\nБаатыр Шыгай дээр экен.\nАр күрөңүн токуган\nАр журт менен урушуп,\nСогуш ыгын окуган.\nАйбатынан Шыгайдын,\nАр бир киши чочуган.\nЗаманында эр Шыгай\nКызыл башты кыйраткан,\nКыраандарды сойлоткон,\nКыз-келинин ыйлаткан.\nЭндей көйнөк кийишкен,\nКыпчактардын эр Шыгай\nАлты-Шаар, Кокондон,\nАндан өтүп, Самаркан\nЭли менен тийишкен.\nКүндүзүндө жылкы алган,\nТүн ичинде уйку алган,\nЭрдик менен катыккан,\nКыпчактардын кызыл Шыгай атыккан,\nАл да жүрдү жол менен,\nАлда канча кол менен.\nАйбалтасын шайланып,\nАдис болгон түгөнгүр,\n\fАйзаларын камданып,\nБарабан тартып, дуу кылып,\nАртын айдап, чуу кылып,\nА да жүрдү Бээжинге.\nБозала желек туу алып,\nСыпаты сырттан эмеспи,\nСынына киши кубанган,\nМасейилди жердеген,\nБактуу кыйын эр деген,\nТогуз уул кенжеси,\nБир теңирдин мендеси"
  },
  {
    "id": "1849",
    "text": "Масейилди жердеген,\nБактуу кыйын эр деген,\nТогуз уул кенжеси,\nБир теңирдин мендеси\nЭлемандын эр Төштүк,\nЧалкуйрук тулпар ат минген,\nЧайынги темир тон кийген,\nТүпөгү жок айза алган,\nЖер алдына эр Төштүк\nЖети жылы кармалган.\nЭрдигинен эл тапкан,\nЭпчилине жан баккан,\nЖер алдында жети жыл\nЖердин даты өтпөсө,\nЭлемандын эр Төштүк\nЭбегейсиз шер экен,\nБу да жүрдү жол менен,\nЖайнаган калың кол менен.\nАлайып көзү чолпондой,\nЧоң кулагы калкандай,\nЧеш-Төбөнү жердеген,\nКөргөндөрдүн баарысы\nЧенебеген эр деген.\nКатагандын кан Кошой,\nБатасы журтту байыткан,\nБакырды байдай жарыткан,\nБаары журтту көтөргөн,\nКалендерге дос болгон,\nДубанага кой кошкон,\nОң далысы кең болгон,\nОйрон Манас кабылан\nОйноо бала чагында,\nОён Кошой эр болгон.\nКеркабылан тулпарды\nКенебестен токуган,\n\fМисир менен Мекеден\nБарып беш жыл окуган.\nНече тулпар ат алган,\nУлук Кошой атанган.\nКошой баатыр абакең\nКүпө-күпө жөтөлүп,"
  },
  {
    "id": "1850",
    "text": "Нече тулпар ат алган,\nУлук Кошой атанган.\nКошой баатыр абакең\nКүпө-күпө жөтөлүп,\nБусурман туусун көтөрүп,\nБу да жүрдү жол менен,\nЖер жайнаган кол менен.\nКалайыкка эл айтат,\nКайран Кошой кеп айтат:\n«Бурулуп бирөөң калбагын,\nМурунку Бээжин кыйла эл,\nКароолуна кезигип,\nКараң калып калбагын,\nЖарча белес, кайкаң жол\nЖартың туруп калбагын,\nЖайнаган Бээжин калың эл\nКыргын болуп калбагын.\nКачып кирер токой жок,\nКалып калсаң бусурман,\nКөрбөгөндү көрөсүң.\nАзап тартып кокустан,\nКапырлардын сакчысы\nКармап алса, калайык,\nБөөдө өлүм болосуң».\nКошой мындай дегенде,\nКеп эмеспи, баатыр, - деп,\nКебиң журтка акыл, - деп,\nКебин угуп, кан Бакай\nКары жүрдү ошондо,\nКалың кара бусурман,\nБаары жүрдү ошондо.\nКырктын башы Кыргыл чал,\nҮзүктөй калпак Шууту кул,\nАртына түшүп көп колдун,\nЖүрүп барат кырк чоро.\nКол артында Музбурчак\nЭрениң кайдан аянды,\nТаң кашкайып сүргөндө,\nЖерге жарык тийгенде,"
  },
  {
    "id": "1851",
    "text": "Кол артында Музбурчак\nЭрениң кайдан аянды,\nТаң кашкайып сүргөндө,\nЖерге жарык тийгенде,\nКамап жаткан калың кол,\n\fКайнатылуу ачуу шор,\nКалың кытай четинде\nЖетип булар таянды.\nМузбурчак жетип барганда,\nАйтканым жалган болбосо,\nКөбү жалган, көбү чын,\nКөрүп турган киши жок,\nБири жалган, бири чын,\nБилип келген киши жок.\nЖамгырдай кылып жаа тартып,\nМөндүрдөй кылып ок атып,\nКакайлап ураан чакырып,\nКайсы экени билинбей,\nКаптады кытай жабылып,\nАбайлабай барганды,\nДүмбөйгөн калың кара кыр,\nКара кыр эмес, эл экен,\nЖалындаган көп жылдыз,\nЖылдыз эмес, от экен.\nКумурскадай жыбырап,\nКурчап жаткан кези экен.\nКузгун учуп кутулгус,\nКөптүгүнөн кытайдын,\nКумдай калың эл экен.\nМузбурчакты көргөндө:\n«Буруттун колу экен», - деп,\nБурулбай кытай камынып,\nКаптап калды жабылып.\nМиңи кытай, бир бурут,\nАралашты бусурман.\nТелкызыл менен Музбурчак,\nЖекене белге курчанып,\nЖеке кирди Музбурчак.\nЖетимиш миң капырга"
  },
  {
    "id": "1852",
    "text": "Телкызыл менен Музбурчак,\nЖекене белге курчанып,\nЖеке кирди Музбурчак.\nЖетимиш миң капырга\nЖеке кирди кол салып,\nЖер айрылып, чаң болуп,\nЖердин бетин көптүктөн,\nБулар каптап кетти эле,\nКалың кытай жабылып,\nАны каптап кетти эле.\nБуудайык кандын Музбурчак,\nАйзалашып алышып,\n\fАртыкча жанды аябай,\nАбыдан мыктап салышып,\nКапыр камап келгенде\nТелкызыл менен кутулуп,\nКайнаган кытай колунда\nКөрөгөч калды тутулуп.\nКөөдөнүндө көп санаа:\n«Көк жал Манас, кырааным,\nКантип жатат экен?» - деп,\nКөзүнүн жашы он талаа,\nКайгы түшүп башына,\nКапаланып алды эми,\nТал-Чокуда Манаска\nМузбурчак жетип барды эми:\n«Ат аябай сен үчүн,\nАдейи келдим, кан Манас,\nАянбастан сен үчүн,\nАтышка кирем тонуң бер,\nКырылышам сен үчүн!\nКытай менен эр Манас,\nУруштун мага жолун бер,\nКырк чоро баштык колуң бер!»\nБуудайыктын Музбурчак\nМуну айтып турганда,\nКысталып Манас турабы,\nАккула менен аргытып,\nБадыша Манас арсланың"
  },
  {
    "id": "1853",
    "text": "Муну айтып турганда,\nКысталып Манас турабы,\nАккула менен аргытып,\nБадыша Манас арсланың\nАккелте менен койгулап:\n«Манас!» - деп, ураан чакырып,\nУрушка кирди бакырып,\nАккуланы туйлатып,\nЖарып кирди кыйратып,\nБууругуп калган көк жалың,\nКыйкырыгы таш жарып,\nКыстап жаткан кытайга\nБакырып Манас кирди эле,\nАртына жакын Ажыбай\nКөзөмөлдөп жүрдү эле.\nКолу күчтүү Байчоро,\nКозголбогон Агаяр,\nАралаша кирди эми.\nКараса көзгө илинбей,\n\fКайсы экени билинбей,\nКамгак учкан эмедей,\nБерендердин баарысын\nБерен Манас көк жалың,\nКырды Манас кыйратып,\nАч арсландай аралап,\nАйкырып Манас киргенде,\nТизеден болуп кан агып,\nЖердин бети жошулуп,\nМанас кырып жүргөндө,\nОн эки кандын бусурман\nСогушка кирди кошулуп.\nАйкырса адамдын алы жетпеген,\nАрсландын тиши өтпөгөн,\nКатылганын кан кылган,\nКезиккенин дал кылган,\nКан Манастын кырк чоро,\nКалың кытай көп колго\nКаптай кирди жабылып.\nКырк чоро уруш кылганда,"
  },
  {
    "id": "1854",
    "text": "Кан Манастын кырк чоро,\nКалың кытай көп колго\nКаптай кирди жабылып.\nКырк чоро уруш кылганда,\nОн эки кан бусурман\nКошо урушуп турганда\nКозголбоду көп кытай.\nАралаша салышып,\nАжалы жеткен өлүшүп,\nКанды суудай төгүшүп,\nКылычтын мизи кылкылдап,\nАйзанын учу былкылдап,\nКүн экени билинбейт,\nТүн экени билинбейт,\nАсман ачык, жер бүркөк,\nЖердин бети көрүнбөйт.\nАйзалары карсылдайт,\nАйбалта үнү тарсылдайт.\nТегерегин карашпай,\nДеңиз болуп кан акты.\nБаары жанын аябай,\nБашы челек кан болуп,\nБүткөн бою шалдайып,\nБылк эте албай дал болуп,\nАйза белден үзүлүп,\nЭптей албай кээ бир жан,\n\fОлоңдору үзүлүп,\nКөктөй албай кээ бир жан,\nНе бир күлүк тулпардын\nЭэри түшүп бооруна,\nТуйлап жүргөн мындан көп.\nАрада аттан айрылып,\nАйласын таппай жалдырап,\nЫйлап жүргөн мындан көп.\nТаштай болуп жыбырап,\nКыйраганы андан көп.\nБаягы шумдук дейсиңби,\nБаягы кырк кан үстүнө\nЖер бузулуп термелген,\nЖети уруу эл келген."
  },
  {
    "id": "1855",
    "text": "Баягы шумдук дейсиңби,\nБаягы кырк кан үстүнө\nЖер бузулуп термелген,\nЖети уруу эл келген.\nКармаганда кан чыккан,\nДобушунан жан чыккан,\nКыштын кыйын чилдеде\nБир кулагын жамынган,\nЖесе нанга тойбогон,\nКезиккенин койбогон,\nАйбан дебей, мейли адам,\nКезиккенин жейт экен.\nАтка оюнчу, жөө күлүк,\nКытай бузуларда чыгуучу,\nЖөө күлүк деген эл экен.\nОшолордун кандары\nМаңдайы темир Маңкуш алп,\nКулагы темир Кутан алп,\nАртындагы Казан алп,\nЖабылып кытай кан болуп,\nЖалпы кытай бар болуп,\nКара кылар Манас жок,\nМузбурчак, Көкчө, Төштүккө,\nКары Кошой баатырга\nОшо кытай жабылды.\nТирүү кармап алгын, - деп,\nАлып барып Бээжинге\nДуңчу кылып салгын, - деп,\nӨзү тийген бурутту\nТүбү менен курут, - ден,\nКокондуктун Козубек,\nСарт канына жолукту.\n\fДадалатып сарттарды,\nАйдап барат Маңкуш алп.\nКолуна тийген кишини\nКармап алып колуна,\nЧайнап барат Маңкуш алп.\nАйдыңы бар акжолтой,\nАлышкан жоого сан колдой,"
  },
  {
    "id": "1856",
    "text": "Кармап алып колуна,\nЧайнап барат Маңкуш алп.\nАйдыңы бар акжолтой,\nАлышкан жоого сан колдой,\nАстынан чыкты кан Бакай.\nКаарданып камчылап,\nКамап чыкты кан Бакай,\nКарсылдатып сарттарды\nСабап чыкты кан Бакай:\n«Айт! Кокон! Айт! Кокон!\nАтыңдын оозун тарт, Кокон!\nӨткөрө уруш саларсың,\nӨлүм болуп каларсың.\nКара кырдуу Тал-Чоку,\nАдам ашар бел эмес,\nЧалыяр тийбес Бээжиндик,\nЧаркың келер эл эмес,\nЧак келбеген кытайга\nЧакташа турган сен эмес!»\nАйгайды Бакай салды эми,\nАстынан тозуп эр Бакай\nКызык уруш салды эми.\nБет алышып салышып,\nБерен Бакай кабылан,\nМаңдайы темир Маңкуш алп\nБакырып айза саларда,\nАдис болгон эр Бакай,\nМаңкуш алптын айзасын\nКыя чаап талкалап,\nКылды жоонун айласын.\nКыстоо түшүп бир жанга,\nАралашты куу чаңга.\nАлышып Бакай турганда,\nАлтын айдар, чок белбоо,\nАзизкандын Алмамбет\nСараладай ат минип,\nСары жаргак шым кийип,\nТүпөгү жок айза алып,\nЖанына болот байланып,\n\fӨөдө жаккы капырды,"
  },
  {
    "id": "1857",
    "text": "Сары жаргак шым кийип,\nТүпөгү жок айза алып,\nЖанына болот байланып,\n\fӨөдө жаккы капырды,\nКирген жерден Алмамбет\nКумдай кылып сапырды.\nЧок ортого кирбестен,\nЧеттеп Алмаң келатат:\n«Маңкуш алпка жетсем», - деп,\nБеттеп Алмаң келатат.\nАчып көздү-жумганча\nАндай-мындай дегиче,\nАлмамбет берен жетти эле,\nМаңдайы темир Маңкуштун,\nБакай кандын далына\nКөмө коюп өттү эле.\nАл сыяктуу алптардын\nДалайын көрүп мурунтан,\nКөнгөн Бакай эмеспи.\nБалбандары Маңкуштун\nКөтөрүп атка салганча,\nКөк жал Бакай жетти эми,\nАчболотун колго алып,\nЖеткен жерден Маңкуштун\nБашын чаап өттү эми.\nМаңкушту Алмаң сайганда\nБайкап калган Кутан алп,\nАлмамбетти саймакка\nЖакын калган Кутан алп.\nАйза сунуп күркүрөп,\nКапырдын каарын көргөндө\nДобушуна чыдабай,\nКаптап жүргөн ысылам\nКак жарылды дүркүрөп.\nКапырдын түрүн көргөндө\nАчкан көздү жумбастан,\nАны карап турбастан,\nКара болот кыргагы,\nКачырып келет жакындап,\nКан Манастын Сыргагы."
  },
  {
    "id": "1858",
    "text": "Аны карап турбастан,\nКара болот кыргагы,\nКачырып келет жакындап,\nКан Манастын Сыргагы.\nАлмамбетке жеткизбей,\nАндан мурун жетти эми,\nЖеткен жерден эр Сыргак,\nБоз качырдын үстүнөн\nТоодой болгон капырды\n\fКөмө коюп өттү эми.\nЖаңы жетип кан Бакай,\nЖана башын кесерде,\nБелен турган жөө күлүк,\nБерендердин баарына\nТемирдей курчап баарысы,\nЖабылышып кетти эми,\nКудайдын кылган буйругу\nУшундай экен, көрдү эми.\nАлмамбет менен Сыргакты,\nАйтылуу кары Бакайды\nБытыратып бөлдү эми.\nУйгу-туйгу болушуп,\nСыргак кетти бир жонго,\nЧакчелекей чаң болуп,\nКаптаган кытай кол болуп,\nКайран башы дал болуп,\nАлмамбет кетти бир бөлөк.\nЧабышканга чарчабай,\nАтышканга арыбай,\nКара айза, ач болот\nСууруп жүрөт кан Бакай,\nЧөл түшүрүп сан колго,\nЖөөлүктүрүп кытайды\nЖууруп жүрөт кан Бакай.\nМанастап булар бакырып,\nБир жактан чыкты кырк чоро.\nУраандарын чакырып,\nКошой, Төштүк каны бар,\nКөкөтөйдүн Бокмуруну дагы бар."
  },
  {
    "id": "1859",
    "text": "Ураандарын чакырып,\nКошой, Төштүк каны бар,\nКөкөтөйдүн Бокмуруну дагы бар.\nМузбурчак, Көкчө кан болуп,\nКанга колду малышып,\nКайра тартпай калышып,\nКатуу уруш болду эми,\nОшондо Манас султаның\nКыйын согуш салыптыр,\nКалың кытай капырды\nБээжинди көздөй сапырып,\nБерени Калча ичинде,\nКайрылбастан көп кытай,\nКан Манаска чыдабай,\nКайра качып калыптыр.\n\fАянбай Манас айкөлүң\nКөгөрүп кууп алыптыр,\nАч арсландай аралап,\nКалың кыргын салыптыр,\nКамоодогу көп кошуун\nКанкорду көрүп алыптыр.\nАйкөлүңдү көргөндө\nАтасын көргөн эмедей,\nКубаттанып баарысы,\nИчинде Кошой карысы\nКээ бирлерин карасаң:\n«Баабедин!» - деп бакырып,\nКээ бирлерин карасаң:\n«Баатырга курман болом», - деп,\nБадышалап чакырып,\nКан Манастын артынан\nАлты түмөн кытайды\nАралап калган кези экен,\nБетиндеги кытайды\nЖаралап салган кези экен.\nМээнеттүү жанды аябай,\nБерен көк жал Чубагың\nАралап калган кези экен.\nОшо Чубак киргенде"
  },
  {
    "id": "1860",
    "text": "Мээнеттүү жанды аябай,\nБерен көк жал Чубагың\nАралап калган кези экен.\nОшо Чубак киргенде\nБереги Манас алдынан\nКара суудай кан агып,\nЖошулуп калган жер ошол,\nОйрон Манас баш болуп,\nӨң кыргыздын баарысы\nКошулуп калган жер ошол.\nКалың кытай баатырын\nКанкор Манас баш болуп,\nОн эки кандын кошууну\nКайра кууп сапырды.\nОрто жерин талкалап,\nОён Манас арсланың\nОюп кырып берди эле,\nТегерегин кырк чоро\nСоюп келип берди эле,\nКалдай жагын кан Бакай\nКамап келип берди эле,\nСолоон жагын эр Төштүк\n\fАйдап кууп берди эле,\nБээжинди көздөп көп кытай\nЭч бир кайрат кылалбай,\nЖайнап качып берди эле.\nКытай качып калганда\nКүн экени билинбей,\nТүн экени билинбей,\nАсман ачык, жер бүркөк,\nЖердин бети көрүнбөйт,\nАсман, жер кара чаң болуп,\nАдамдын баары дал болуп,\nКырылып кытай жоюлуп,\nТалаанын баары кан болуп,\nЖабырап кытай жыйылып,\nСай-сайга толду кырылып,\nКачып кытай чуркурап,\nКайрат кылбай Коңурбай,"
  },
  {
    "id": "1861",
    "text": "Жабырап кытай жыйылып,\nСай-сайга толду кырылып,\nКачып кытай чуркурап,\nКайрат кылбай Коңурбай,\nКалың элин тосо албай,\nАлапайын таба албай,\nЭстен кетти Коңурбай.\n«Манаска айла таппасам,\nКылгылыкты кылбасам!»\nОшо кезде кытайды\nОн эки кандын кошуна\nКамап кирип барыптыр,\nКүрпүлдөктүн сары суу\nАйдап кирип барыптыр.\nКүрпүлдөктүн чоң дайра,\nЧоң дайрага барганда\nАлөөкөнүн Коңурбай\nКолунан бөлөк бөлүнүп,\nКан Манастын алдына\nБарбалактап Коңурбай\nЧыга келди көрүнүп.\nКоңурбайды көргөндө\nКаарданып айкөлүң,\nКан Манастай кырааның\nШамал чыгып оозунан,\nОту чыгып көзүнөн:\n«Башка кытай, сан калдай -\nЖаманга тийип этейин,\nКебез белбоо, кең өтүк,\n\fКерилген итке жетейин!»\nМуну ойлоп эр Манас\nКайра тартпай, кайран шер,\nКамырабай турган эр\nАлачыктай Калчага\nКүркүрөп айза сунду эми.\nМайлаган буудай жүздөнүп,\nКүүгүм туман көздөнүп,\nАл айзанын үстүнө\nКошо кармап болотту,\nАртык тулпар Аккула\nОозун коё берди эми."
  },
  {
    "id": "1862",
    "text": "Ал айзанын үстүнө\nКошо кармап болотту,\nАртык тулпар Аккула\nОозун коё берди эми.\nКайратын Калча көрдү эми,\nЫсыгына баталбай,\nЭпкинине чыдабай,\nСуу жээгинде жалгыз жол\nБура тартып жылт койду.\nТүлкүдөй болуп мант берип,\nКайра качып кылт койду.\nАйбандан тулпар Аккула\nАнчалык жоого минелек,\nЭтине келген союлгур,\nОоздукту бек тиштеп,\nМанасты алып учту эми,\nУчуп өтөр канат жок\nЖылкыда тулпар Аккула\nКүрпүлдөктүн чоң дайра\nШар жеринен кирди эми.\nАйзасы колдо сороктоп,\nАйкөлдүн башы сууда короктоп,\nАйлалуу баатыр Коңурбай\nЖоонун айласын билген баатыр ай.\nКыйкырып айдап кытайды:\n«Чыгарбай сууга жеткин, - деп,\nМанасты жанчып өткүн», - деп,\nКамданып кытай, калың эл\nКороктогон башына\nЖамгырдай төгүп, жаа тартып,\nМөндүрдөй кылып ок атып,\nКамап кытай жетерде,\nСууга тыгып кетерде\nАгын дайра көп кечип,\n\fАдис болгон кан Бакай,\nБиттейинен бир жүрүп,\nАгып жаткан Күрпүлдөк\nАмалын билген Алмамбет,"
  },
  {
    "id": "1863",
    "text": "Адис болгон кан Бакай,\nБиттейинен бир жүрүп,\nАгып жаткан Күрпүлдөк\nАмалын билген Алмамбет,\nАкылдуу тууган эр Бакай,\nКырк кулачтай кыл аркан\nКыйкырып келип Манаска\nКылт эттирбей салды эле,\nАзизкандын Алмамбет\nАйзасын сунуп Манаска\nДаярданып турду эми.\nБаякы Бакай ошондо,\nБооруна арканды\nБекем басып алды эми,\nАстындагы тулпардын\nСанына камчы урду эми.\nАлачыктай заңкайтып,\nАрслан Манас, көк жалды\nСүйрөп чыкты далдайтып.\nТайызына келгенде\nАзизкандын Алмамбет\nҮзөңгүдөн алды эми,\nОн эки кандын кошууну\nОён Манас көк жалды\nКурчап жатып калды эми.\nСуудан чыгып калган соң,\nСултан Манас кырааның\nКүн да тынып калган жок,\nКүн мезгилин алган жок,\nКүндөп-түндөп салышты.\nТуйгун тууган канкоруң\nДалай-далай кан ичти.\nАл уруштун соңунан\nАрслан тууган Манас кан\nКакайлатып кытайды,\nКаканчынын Бээжинге\nАсман-көктү чаң кылып,\nЖердин жүзүн кан кылып,\nАйдап кирди дайрага.\nМанастын каарын көргөндө"
  },
  {
    "id": "1864",
    "text": "Асман-көктү чаң кылып,\nЖердин жүзүн кан кылып,\nАйдап кирди дайрага.\nМанастын каарын көргөндө\nКачып кытай буркурап,\nБаары бирдей чуркурап,\n\fБаары кирди дайрага.\nМунарык болуп көрүнбөй,\nКалың кытай киргенде\nКайсы экени билинбей,\nДарыядан кече албай,\nКөбү агып кырылды.\nАман чыгып Коңурбай,\nТеңи чыкты көп кытай.\nТопон суу каптап кеткенде\nТобу эсен жан экен,\nТеңи сууга кетсе да\nКалганынын көптүгү\nКыргыздардан он эсе\nАртыктыгы бар экен.\nАлөөкөнүн Коңурбай\nСуудан чыгып алган соң,\nКөп кытайдын баарына,\nКабар берди ошондо\nТүп-Бээжиндин шаарына.\nБу кабарды укканда\nКалың кытай каканы\nЭлин жыйып ошондо -\nЭр-азамат калтырбай:\n«Бурут менен уруш!» - деп,\nКумдай болгон сан колду\nКоңурбайга жиберди.\nКөк букачан Мадыкан\nБашында жалгыз көзү бар,\nБаш кылып жоого жиберди.\nМадыканы келгенче,\nАлтын айдар, чок белбоо,\nАзизкандын жалгызы,\nАрслан тууган Алмамбет\nЖарык күндү түн кылды,\nЖайдын күнүн кыш кылды."
  },
  {
    "id": "1865",
    "text": "Азизкандын жалгызы,\nАрслан тууган Алмамбет\nЖарык күндү түн кылды,\nЖайдын күнүн кыш кылды.\nКүндү жайлап жаздырып,\nКүрпүлдөктүн чоң дайра\nАдам өтөр муз кылды.\nАлмамбеттин өнөрүн\nКалың бурут көргөндө\nБаары бирдей таң калып,\nЫраазы болуп баарысы\n\fМанас баштап жалынып:\n«Кызыл айза желегим,\nКырааным, баатыр Алмамбет\nКытайдан келген белегим,\nКысталыштын күнүндө\nКымын жанга керегим,\nКөрүнгөн Бээжин калаага\nКазат кылып келишкен\nКалың жаткан кыргыздар -\nБаары сага садага!»\nАлмамбетке кубанып,\nОозун жыйып алганча,\nОн эки кандын сан колу\nМуздан калган дайрадан\nБүткүл чыгып алганча,\nЖер айланып, тоз болгон,\nЖекеге чыгып Мадыкан\nКаарына чыдабай,\nЖердин жүзү козголгон.\nОшончо кытай баарын\nМадыкан баатыр артык эр,\nЧымын жанга күч келип,\nКыргын болор ушу жер.\nОк өтпөс темир калканды\nКийип алган кези экен,\nБашында жалгыз мүйүз бар,\nЧоңдугу тоодой көк бука\nМинип алган кези экен.\nАстындагы бууданын"
  },
  {
    "id": "1866",
    "text": "Башында жалгыз мүйүз бар,\nЧоңдугу тоодой көк бука\nМинип алган кези экен.\nАстындагы бууданын\nЖелгенине жел жетпейт,\nБасканына мал жетпейт,\nҮстүндөгү Мадыкан\nАлышкан менен ал жетпейт.\nБука минип күүлөнүп,\nМурун кирди кол салып,\nАны-муну дегенче,\nАчып көздү-жумганча,\nЖебеден мурун жетти эле,\nКошой менен Музбурчак\nКабат сайып өттү эми.\nБулар аттан түшкөндө,\nАрт жагынан миң кечил,\n\fКошой менен Музбурчак\nКошуп байлап кетти эми.\nМундай бура тартканча\nБокмурун менен Көкчөгө\nДагы кабат жетти эле,\nМааникер менен Көгала\nБул экөөнүн үстүнөн\nЫргыта коюп өттү эми.\nЖабыла качып кеткенче,\nЖагалмайдай эр Чубак\nКөкөтөйдүн Бокмурун\nЖерден эңип кетти эле,\nМааникерге мингизип,\nАман алып өттү эми.\nЭр Көкчөгө кан Бакай\nЭлден мурун жетти эми,\nКөк тулпарга камчы уруп,\nКөп кытайга жеткизбей,\nАйдаркандын Көкчөсүн\nКөгалага мингизип,\nАман алын кетти эми.\nКысталаң түшүп бурутка\nКыйын уруш болду эми."
  },
  {
    "id": "1867",
    "text": "Көгалага мингизип,\nАман алын кетти эми.\nКысталаң түшүп бурутка\nКыйын уруш болду эми.\nКошой менен Музбурчак\nБулар колго тийгенде\nКолу-бутун бек байлап,\nБөрүкөзү баш болуп,\nКачырга артып алыптыр,\nКаршы алдынан кезигип,\nСыргак чыгып калыптыр.\nЖурт карысы Кошойду\nБайлаганын көргөн соң,\nБуудайык кандын Музбурчак\nКачырга артып экөөнүн\nАйдаганын көргөн соң,\nБаатыр Сыргак кайран эр -\nАаламга жетет чамасы,\nМанас экөө бир ата,\nАгайындын баласы.\nКөкчебичке камчы уруп,\nКачырып кирди эр Сыргак:\n«Манас!» - деп, айтып бакырып,\n\fБайлап алган балбандын\nБаарысын кырды жапырып.\nКиши укпас дүмөктү\nСалып чыкты эр Сыргак,\nМузбурчак менен Кошойду\nАжыратып кытайдан\nАлып чыкты эр Сыргак.\nОшондо Кошой абаңдын\nМузбурчак менен экөөнүн\nӨчкөн отун тамызып,\nӨлгөн жанын тиргизип,\nТелкызыл менен Кабылан\nАттарына мингизип,\nАман алып кетти эми.\nКазылган чуңкур аңды көр,\nКаршы-терши жыгылып,\nКапыр менен бусурман"
  },
  {
    "id": "1868",
    "text": "Аман алып кетти эми.\nКазылган чуңкур аңды көр,\nКаршы-терши жыгылып,\nКапыр менен бусурман\nӨлүктөрү биригип,\nТуйлап жаткан жанды көр!\nКыйла журтка бой бербей,\nКырып-жоюп талкалап,\nКылып жүрөт согушту\nКытайлардын Мадыкан.\nОшондой кыргын кылганда:\n«Оюна койсо Мадыкан\nТүпкө кытай жетти, - деп,\nТүгөл кырып кетет», - деп,\nОшондо канкор эр Манас\nАралашпай четтешип,\nМадыкан менен беттешип,\nӨлбөгөн жерде калышып,\nЭкөө жүрөт салышып.\nБул урушту көргөндө\nАлмамбет, Чубак, кан Бакай,\nСыргак менен Ажыбай,\nЖалпы берен кырк чоро\nМадыкандай балбанды\nТегеректеп алганы.\nБука менен Аккула\nКатар жүрөт жарышып,\nКамыкпастан эр Манас\nМадыкан менен салышып.\n\fАлмамбет, Сыргак аты уйкаш\nБирдей айза салганда\nЗың-зың этип кенебейт,\nКан Манастан башкасын\nБучкагына теңебейт.\nТеңебеген себеби -\nМанас журттун жөлөгү.\nБеттеп келген буруттун\nБеги экен зор Манас,\nОн эки кан кыргыздын\nШери экен зор Манас!\nТелегейи тең экен,"
  },
  {
    "id": "1869",
    "text": "Беги экен зор Манас,\nОн эки кан кыргыздын\nШери экен зор Манас!\nТелегейи тең экен,\nКыстоо салып Мадыкан,\nКырк чоронун баарысы\nТекши кирди жабылып,\nАлты миң кытай, сан калдай,\nАртык эри Коңурбай,\nКыстоо көргөн Мадыкан\nАжыратып алууга\nАлар кирди жабылып,\nБыкылдап киши толду эми,\nМыкты уруш болду эми.\nКара канга канышты,\nКытай менен кыргыздар\nКачпай туруп салышты.\nКүндүз тынып калган жок,\nКүн мезгилин алган жок,\nТүндө тынып калган жок,\nТүн мезгилин алган жок,\nБашы челек кан болду,\nБүткөн бойдун баарысы\nКыймылдагыс дал болду.\nӨлүк тоодой үйүлдү,\nДөбө болуп жыйылды,\nКытай, кыргыз ошондо\nКан жүргүзүп кырылды.\nКытай кайнап көп болду,\nКан Манастын кырк чоро\nЖан бактырып жүргөнү -\nЖалпак өркөч Желмаян,\nКан Манастын Каранар\nБашында алтын окто бар,\n\fЖелгенине жел жетпейт,\nБасканына мал жетпейт.\nКара жанын аябай\nКошо жүргөн Желмаян,\nКаныкей берген күлазык\nЖүктөп келген Желмаян.\nКызык кыргын урушта"
  },
  {
    "id": "1870",
    "text": "Кошо жүргөн Желмаян,\nКаныкей берген күлазык\nЖүктөп келген Желмаян.\nКызык кыргын урушта\nКезек-кезек түшүшүп,\nТамагын тоё ичишип,\nКан Манастын кырк чоро\nЖабыла атка минишип,\nБаары урушка киришти.\nКырк кандын эли кытайдын\nКалкы каптап толуптур,\nАлигиче «Чоң казат»\nУшундай согуш болуптур.\nКайра кирип кырк чоро,\nКалган бурут баатыры\nКан Манасы баш болуп,\nКызык согуш салыптыр.\nЖер айланып чаң болуп,\nЧаңга аралаш жер жүзү\nКызыл дайра кан болуп,\nКырк кандын эли козголуп,\nУшул уруш дүмөгү\nЖер жүзүнө сөз болуп,\nТемир алп менен Чоюн алп\nОшо келип калыптыр.\nОшолордун баарынан\nМадыкан баатыр эр экен,\nМанас каны болбосо,\nТакыр кырып бурутту\nКаптап кетер кези экен.\nМадыканды жибербей,\nБаатыр Манас кабылан\nТозуп жүргөн кези экен.\n(Ичи көлдөй Манастын\nКең экенин көрдүңбү,\nКелберсиген чиркиндин\nШер экенин көрдүңбү?)\nКезеп турат Мадыкан,\nКерилип саят Манас кан,\n\fКебелбей койду Мадыкан,\nЧочубады зор Манас,"
  },
  {
    "id": "1871",
    "text": "Кезеп турат Мадыкан,\nКерилип саят Манас кан,\n\fКебелбей койду Мадыкан,\nЧочубады зор Манас,\nБукасына камчы уруп,\nБуркурап түшүп күркүрөп,\nОозунан от чыгып,\nКош колдоп саят Мадыкан,\nКозголбой турат эр Манас,\nБозала чаң болушуп,\nКачпай туруп сайышып,\nБирин бири аябай,\nАйбалта менен чабышып,\nКара жанын аябай,\nОшондо да алалбай,\nТиктешип турат эки шер.\nАлыша албай турганын\nАлыстан Калча көрдү эми,\nКебез белбоо, кең өтүк\nКечилдин каны Коңурбай\nАйзакердин мыктуу кул,\nЖоонун айласын билген ыктуу кул:\n«Ажал жетсе өлүм! - деп,\nАжалың сенин жетпесе\nКараан болуп бергин», - деп,\nБалбандардын баарысын,\nКытайдын жаш-карысын\nБирин койбой жапырып,\nКан Манастын үстүнөн\nАйдап кирди Коңурбай.\nАйзакерден бөлүндү,\nАйлакери, мыктысы,\nБалбандардын баарысы\nБаары бирдей жабылып,\nУруша турган көрүндү.\nТопон суу тоздоп кирбеген,\nЭсен калган эл экен,\nИскендер изин салбаган\nБейжай кытай эл экен,"
  },
  {
    "id": "1872",
    "text": "Топон суу тоздоп кирбеген,\nЭсен калган эл экен,\nИскендер изин салбаган\nБейжай кытай эл экен,\nКөптүгү кумдай чөп экен,\nӨлгөн сайын өөрчүгөн,\nӨлөрман кытай эл экен.\nТүгөнөт десе - түтөгөн,\nТумандай басып күчөгөн,\n\fТүптүү кытай журт экен.\nКалыңдыгы кытайдын\nКумурскадан мол экен,\nКазат кылган Бээжинге\nКалың кыргыз шору экен,\nАйланасы кытайдын\nКумурскадай кайнаган\nКумдан калың кол экен.\nКан Коңурбай айдаса,\nБөрүкөз менен Музкиндик\nКошо кирди камынып,\nЧоң Ылама балбаны,\nЧоң Жолойдой калмагы\nЧогуу кирди жабылып.\nСараладай ат минген,\nСары жаргак шым кийген,\nТүпөгү жок айза алган,\nЖалаң кылыч байланган\nАзизкандын Алмамбет\nАралап кирди буларга.\nКөк ырапыс тон кийген,\nКөгаладай ат минген,\nУзун бойлуу, кең далы,\nЗорлугу тоонун теңиндей\nАкбалтайдын Чубагы\nАлышса адамдын алы жетпеген,\nАрсландын тиши өтпөгөн,\nАянбастан согушка\nАйкырып кирди бу дагы.\nАл Чубактын артынан\nАстына салса акжолтой,"
  },
  {
    "id": "1873",
    "text": "Аянбастан согушка\nАйкырып кирди бу дагы.\nАл Чубактын артынан\nАстына салса акжолтой,\nАртында жүрсө сан колдой,\nКөк тулпардай ат минген,\nКөк сүлөөсүн бөрк кийген,\nЖоодон кайра тартпаган,\nАжал десе кайтпаган,\nОлуя чалдын эр Бакай\nОшо кирди согушка.\nӨлө турган убагы.\nАралап кирди кытайга\nКабарыңда бар бекен,\nКан Манастын Сыргагы.\n\fБерендин баары бөлүнүп,\nБерендердин баарысы\nКытайга кирди жабылып,\nКан Манастын кырк чоро\nТегерете карабай,\nЧымын жанын аябай\nЧындап кирди согушка.\nТүнөргөн калың кытайга\nТүздөп айза сунам, - деп,\nТүйшүгү кыйын дозоктон\nЖанды азат кылам», - деп,\nМанас кандын кырк чоро\nБаары кирди жабылып,\nАйза колдо кылкылдап,\nКара терге чөмүлүп,\nБара түшүп кырк чоро\nКыргын салып кытайга\nКызыл канга бөлөнүп,\nМузбурчак, Көкчө кан болуп,\nКошой, Төштүк эр болуп,\nДагы кирди согушка.\nЖердин жүзү кан болуп,\nАсман бүткүл чаң болуп,\nАкылынан ажырап,\nКөргөн жандын баарысы"
  },
  {
    "id": "1874",
    "text": "Жердин жүзү кан болуп,\nАсман бүткүл чаң болуп,\nАкылынан ажырап,\nКөргөн жандын баарысы\nЭси кетип дал болуп,\nЖер айланып жошулуп,\nКайсы экени билинбей,\nКытай, кыргыз ошондо\nТизгиндешти кошулуп.\nКошула түшүп сөгүлүп,\nЖиги ажырап бөлүнүп,\nУшул уруш майданда\nЖатып калды көп өлүк.\nУшул согуш ичинде\nАтагы калган «Чоң казат»\nАрманы жок алышып,\nАянышпай салышып,\nАжалы жеткен өлүшүп,\nКызыл канды төгүшүп,\nЭче тулпар ат өлүп,\nАзамат менен эр өлүп,\n\fДалай мыкты кан өлүп,\nКез болгондун баары өлүп,\nБириндешип салышып,\nБөлүнүшүп алышып,\nКызып калган эрендер\nКайта тартып салышып,\nАт үстүнөн жулкушуп,\nАры-бери булкушуп,\nАты өлүп калганы\nЖөөлөшүп күрөшүп,\nБирин бири жыга албай,\nДал-дал болуп кийими\nАры-бери сүрүшүп,\nЖыгып алып кээ бирөө\nБашын кесип алышып,\nИче-кардын жарышып,\nБирин бири аябай,\nАз-көбүнө карабай\nКан агызды ошондо.\nАзизкандын Алмамбет\nСаралага камчы уруп,\nСалтанаттуу кайран шер,"
  },
  {
    "id": "1875",
    "text": "Кан агызды ошондо.\nАзизкандын Алмамбет\nСаралага камчы уруп,\nСалтанаттуу кайран шер,\nБөрүкөзгө жетти эле,\nБөрүкөздөй балбанды\nКөмө коюп өттү эле.\nКөптү көргөн кыраакы,\nКөк жал Бакай кабылан\nКытайдын бир балбаны\nКөтөрүп атка салганча\nБашын чаап өттү эми.\n«Бөрүкөз өлүп калды», - деп,\nКабар берди канына,\nКаканчындын шаарына.\nКалың уруш туманда\nКан Ажыбай көк жалды\nКарткүрөңдүн үстүнөн\nКалмактардын кан Жолой\nКөмө коюп өтүптүр,\nКарткүрөңдөй бууданы\nЧоң Ылама калмактын\nКолуна түшүп кетиптир.\nКанатынан кайрылган,\n\fКан Ажыбай берениң\nКарткүрөңдөн айрылган.\nКарткүрөң жүрөт коштолуп,\nЫламанын колунда.\n«Бурутту минтип курут», - деп,\nТаптап жүрөт Ылама.\n«Буруттан түшкөн тулпар», - деп,\nМактап жүрөт Ылама.\n«Беренжини салынса,\nБээжинге минер мал экен,\nКалканчысын салынып,\nКалдай минер мал экен.\nАлтын, күмүш артууга,\nЭсенканга тартууга\nЭптүү күлүк мал экен!»\nКарткүрөң жүрөт коштолуп,\nЫламанын колунда,"
  },
  {
    "id": "1876",
    "text": "Эсенканга тартууга\nЭптүү күлүк мал экен!»\nКарткүрөң жүрөт коштолуп,\nЫламанын колунда,\nАжыбай жүрөт аңгырап,\nЧот, келтеси жонунда.\nКылкылдап кытай жүгүрүп,\nКыстап келип калганда\nАжыбай жандан түңүлдү.\nЭзкара менен Каражой\nКандары келип калды эми,\nАжыны кармап алууга\nЖабылып кытай калды эми,\nОшол кезде эр Сыргак\nМуну көрүп барды эми.\nЧыканактап калбаган,\nЧырым уйку албаган,\nУлак кандын Сыргагы\nЫламага бой бергис,\nАрсланың экен чунагы.\nАйбалта менен чалкалап,\nАстындагы кытайга\nАралап кирди талкалап.\nАйтылбаган дүмөктү\nСалып чыкты эр Сыргак,\nАла качып бөктөрүп,\nАжыбайдай баатырды\nАлып чыкты эр Сыргак.\nБош коштотуп алдырган\n\fКасиеттүү Манастын\nКалкамандын Кара аты -\nКайсы чоро жөө калса,\nКандай уруш болсо да\nАбалынан акыры\nМиндире жүргөн адаты.\nА да тулпар мал эле,\nБуга Сыргак жетти эми,\nАжыбайды мингизип,\nАрасынан кытайдын\nАжыратып кеткени.\nМына ошондо эр Бакай\nКөк тулпарга камчы уруп,"
  },
  {
    "id": "1877",
    "text": "Арасынан кытайдын\nАжыратып кеткени.\nМына ошондо эр Бакай\nКөк тулпарга камчы уруп,\nКылча жанын аябай,\nКан Жолойго жетти эле,\nКалмактын каны Жолойду\nЖеткен жерден эр Бакай,\nАчбуудандын үстүнөн\nКөмө коюп өттү эми.\nКөгала тулпар ат менен\nАкбалтайдын Чубагы\nКалың балбан Жолойду\nАман алып кеткенче,\nЧубак баатыр жетти эми,\nКалмактын каны Жолойдун\nЖеткен жерден эр Чубак\nБашын кесип өттү эми.\nАлтын айдар, чок белбоо,\nАзизкандын жалгызы\nАянбай жүрөт кыйратып,\nБаатыр тууган Алмамбет\nСарала менен чуратып,\nАлты миң кытай, миң калдай,\nОшо калдай ичинде\nТемиркол деген чоң калдай -\nЧоң калдайга жетти эле,\nЧоңун тандап Алмамбет,\nЖеткен жерден жетөөн\nЫргыта коюп өттү эле.\nОшол кезде карасаң -\nКара калпак кыргагы,\nКайдан жетти белгисиз,\n\fКан Манастын Сыргагы!\nЖыгылган жети калдайды\nТемирколун баш кылып,\nБашын кесип өттү эми.\nАзизкандын Алмамбет\nАндан өтүп чуратып,\nМунарык болуп бурчтанган,"
  },
  {
    "id": "1878",
    "text": "Башын кесип өттү эми.\nАзизкандын Алмамбет\nАндан өтүп чуратып,\nМунарык болуп бурчтанган,\nБулуңгур болуп учтанган\nИт-Өтпөс деген жер ошол,\nИт-Өтпөстүн баарында\nКумурскадай жайнаган\nКалың кытай эл ошол,\nЖара коюп Алмамбет\nЖана кирген жери ошол.\nТемир алп менен Канжаркол,\nТегеректеп Алмаңды\nКаптап кеткен жери ошол.\nКаптаганга бой бербейт,\nКызыл айза желеги,\nКылчайып койбойт ошондо,\nКыстап кытай келгенде\nАлмамбеттей берени.\nСерек менен Сыргагы,\nКыргыл чал менен Чубагы\nКызыктуу дүйнө, оңбой кал,\nӨлүшө турган убагы.\nАзизкандын Алмамбет\nОроккырга жетти эми,\nОроккырдай балбанды\nАт үстүнөн калдайтып,\nКөмө коюп өттү эми.\nАкбалтайдын Чубагы\nАй-ааламды буй кылган\nАдамдан башка кырааны,\nКыраан Чубак берениң\nОроккырга жеткинче,\nКебез белбоо, кең өтүк,\nКечилдин каны Коңурбай\nКерилген Чубак берениң\nЭңкейип башын кесерде,\nКапталынан жетти эми,\nКан Балтайдын Чубагын\n\fКөгаланын үстүнөн\nКөмө коюп өттү эми."
  },
  {
    "id": "1879",
    "text": "Капталынан жетти эми,\nКан Балтайдын Чубагын\n\fКөгаланын үстүнөн\nКөмө коюп өттү эми.\nБүткүл кытай чогулуп,\nОрокбаштай балбанын\nТегеректеп алды эми,\nАкбалтайдын Чубакка\nАкжолтой Бакай, Алмамбет\nМунун баары баш болуп,\nАлек болуп калды эми.\nТөө көтөргөн Агаяр,\nТөрө Манас баатыры\nКалың чоктун ичинен\nАла качып Чубакты\nКөгаланын үстүнө\nКөтөрүп келип салды эми.\nКачыр минген Коёнбоз\nКаны экен кытайдын,\nКараң күн түшсө башына\nЖаны экен кытайдын.\nЭрендерднн баарысы\nКезигишип алышып,\nКезек-кезек сайышып,\nАйза менен салышып,\nУчу сынып бытырап,\nСабы колдо калышып,\nКылыч менен чабышып,\nАйбалта менен салышып,\nЖебе сынып бытырап,\nСабы колдо калышып,\nКылыч менен чабышып,\nКыны колдо калышып,\nМылтык менен атышып,\nСаздакты сая тартышып,\nОк түгөнүп калышып,\nОк түгөнүп калган соң,\nЖулкулдашып булкушуп,\nКийим калбай үстүндө\nАт үстүндө силкишип,\nКайта-кайта жүрүшүп,\nКачырышып киришип,\nКара жанга күч келип,"
  },
  {
    "id": "1880",
    "text": "Ат үстүндө силкишип,\nКайта-кайта жүрүшүп,\nКачырышып киришип,\nКара жанга күч келип,\nАт үстүндө ыргалып,\n\fЭси ооп турушуп,\nКызыл дайра кан акты.\nКытай менен кыргыздар\nКыргын согуш кылышты,\nКылча жанын аябай\nКыйын кылып урушту.\nЭрени мыкты Коңурбай\nБелеске тартып белсенип,\nКаарданып чыдабай,\nЧымындай айла табалбай:\n«Буруттардын Сыргагы\nБу да тирүү турбайбы!\nӨлүү десем, тирүү экен,\nӨлбөс жандын бири экен,\nБуруттугу болбосо\nАдамзатта эр экен!»\nАкыл ойлоп, Сыргактын\nАлдынан чыкты Коңурбай:\n«Ушу жолу Сыргактан\nКачымыш болуп калсам, - деп,\nКазылуу жаткан чоң орго\nАлаксытып алпарып,\nАла көөдөн Сыргакты\nОшол орго салсам, - деп,\nСыргак орго түшкөндө\nТаш алдына алайын!»\nМуну ойлоп качкансып,\nБура тартып кылт койду,\nАлдамакка Коңурбай\nАлгара менен жылт койду.\nМунарыктап бурчтанган,\nБулуңгур болуп учтанган\nЧетки-Бээжин жер ошол,\nБийигин зоодой кылдырып,\nЖасап койгон чеги ошол.\nОшол чекти карасаң,"
  },
  {
    "id": "1881",
    "text": "Четки-Бээжин жер ошол,\nБийигин зоодой кылдырып,\nЖасап койгон чеги ошол.\nОшол чекти карасаң,\nАйландыра салдырган\nКалың кытай жери ошол,\nКапталмакка ошого\nКачып берди Коңурбай.\nИчи күйгөн эр Сыргак\nКоңурбай качып алганда\n\fАлды-кийинин карабай,\nАлда эмне болот, - деп,\nАкыл кылып ойлобой,\nКууп калды эр Сыргак\nЭми жанын аябай.\nЧындап качты Калча кул,\nИлегердүү түгөнгүр,\nКоңурбайга жете албай,\nЭки көзү төрт болуп:\n«Түп этектен алсам, - деп,\nСыргак барат өрттөнүп,\nАлөөкөнүн Коңурбай\nОрго жакын калганда,\nКууп Сыргак барганда\nАзизкандын Алмамбет\nАртынан жете кубалап,\nЖеткен жерде Сыргакты\nЧылбырдан алып бурулуп,\nАлып кетти Сыргакты.\nКоштоп алып Сыргакты\nЭр Алмамбет муну айтат:\n«Качкан жооң Коңурбай,\nАйласы чоң капыр ай.\nКачымыш болуп калбайбы,\nКазган орго капталтып,\nКүүлөнүп калган жаныңды\nБалакетке салбайбы.\nДини кара Коңурбай,\nДинсизди кудай урбайбы,\nКолуна тийсең Калчанын,\nЧыркыратып жаныңды"
  },
  {
    "id": "1882",
    "text": "Дини кара Коңурбай,\nДинсизди кудай урбайбы,\nКолуна тийсең Калчанын,\nЧыркыратып жаныңды\nЧымындай кылып сойбойбу!»\nДеп, ошондо Сыргакты\nАлмамбет алып жөнөдү.\nБура тартып келгенде\nМунарланган чаңды көр,\nБылчылдашып салышкан\nӨлүп жаткан жанды көр,\nАбыдан чындап согушкан\nБука менен булкунткан\nМадыкандай алпты көр!\nБука менен ойнотуп,\n\fКезиккенди сойлотуп,\nКызылала кан кылып,\nКырып жүрөт кыйратып.\nЖүргөн жерден кан чыгып,\nДобушунан жан чыгып,\nКачыр минген Коёнбоз,\nКалың кытай түгөнгүс,\nБаары жолдош болуптур.\nКытайлардын Мадыкан\nКез келгенин сулатып,\nКылчайбастан оңкоюп,\nЭлемандын кенжеси -\nЭр Төштүккө жетти эле,\nЧалкуйруктун үстүнөн\nКөмө коюп өттү эле.\nКачыр минген Коёнбоз\nКачырып келди кызыталак,\nТөштүктүн башын кескени.\nКоёнбоз жетип келгенче,\nКабыланың эр Манас\nКачырынын үстүнөн\nКоёнбоздой балбанды\nЖыга сайып өттү эми,\nБаягы Бакай кайраның\nКоёнбоздой балбандын\n(Башка кытай жеткенче)"
  },
  {
    "id": "1883",
    "text": "Жыга сайып өттү эми,\nБаягы Бакай кайраның\nКоёнбоздой балбандын\n(Башка кытай жеткенче)\nБашын кесип өттү эми,\nКытайлардын зор каны\nМанас менен Бакайдан\nӨлүм болуп кеткени.\nЖөөлөп калган Төштүктү\nАкбалтайдын кырааны\nАрслан Чубак жетти эле,\nЖетип атка мингизип,\nАман алып кетти эми.\nЖалпы кытай черүүсү\nКырганына чыдабай,\nКыйкырыкка тура албай,\nЖабыла качты Манастан.\nОшондо да качпастан:\n«Качып кытай кетти», - деп,\nЖалгызсырап шашпастан,\n\fЖалгыз калды Мадыкан.\nЖалгыз калган кытайга\nБаатыр Манас баш болуп,\nКамоосуна алышты,\nКырк чоролор түптүгөл\nДүпө-дүпкө алышты.\nАлмамбет жетип тиштенип,\nАл да келип бир сайды.\nАжыбай менен Сыргагы,\nАкбалтайдын Чубагы\nҮчөө катар сайышты.\nКадимки баатыр эр Бакай\nБу да келип сайды эле,\nМадыкан менен урушуп,\nАры-бери сүрүшүп,\nБаатыр Манас баш болуп,\nЭр Манастын кырк чоро\nБаары урушуп жүргөндө\nКалган канча черүүлөр\nКачкан кытай артынан\nКайкайлатып кытайды"
  },
  {
    "id": "1884",
    "text": "Баары урушуп жүргөндө\nКалган канча черүүлөр\nКачкан кытай артынан\nКайкайлатып кытайды\nКууп баары кетти эми.\nКууган бурут артынан,\nБаякы Сыргак кабылан\nБу да: - Чү - деп, кетти эми.\nЭрдиги артык, жаш Сыргак\nОшончолук курчоодон\nОзуп жүрөт эр Сыргак.\nКайрат кылган кытайды\nКаптаганча бурутту\nКөп кошуунга жеткизбей,\nКырып-жоюп кытайды\nТозуп жүрөт эр Сыргак.\nКалка болуп бурутка\nКабылан Сыргак жүргөнү,\nКайраттанып кырк чоро,\nКанкор Манас баш болуп,\nМадыканга чындашып,\nБаары бирдей киргени.\nАлмамбет менен эр Чубак\nАрслан тууган кара көк\nҮзөңгү кошуп биригип,\n\fЧымырканып тиштенип,\nКөздөрүнөн от чыгып,\nБеттеринен түк чыгып,\nМадыканга кирди эми.\nАйза менен сайышып,\nАйбалталап урушуп,\nАлы жетпей турду эле.\nОшондо Манас кырааның,\nКаарына келди эми.\n«Оболунан бери мен\nДушманды кырган шер болдум,\nБир кытайга ал келбейт,\nМынчалык неге кем болдум.\nАтактуу Манас эр болдум,\nАлакандай бурутту"
  },
  {
    "id": "1885",
    "text": "Бир кытайга ал келбейт,\nМынчалык неге кем болдум.\nАтактуу Манас эр болдум,\nАлакандай бурутту\nАй-ааламга тең кылган.\nДалай-далай арсландын\nАлышканын ар качан\nАкырында талкалап,\nКара жер менен тең кылдым.\nАлым келбей бир жанга\nКазылган кара көр болдум», -\nДеп, ушинтип, эр Манас\nЭэрдин кесе тиштенип,\nКызыл чоктой көздөнүп,\nШамал чыгып оозунан,\nЖалын чыгып көзүнөн\nКаарданып берениң,\nКабылан Манас кырааның\nСыр найза алып колуна\nКулаган таштай зымырап,\nАткан октой дүңгүрөп,\nКаны качып этинен\nКачырып келди Мадыны,\nӨрттөн кайра тартпаган,\nЖоодон коркуп качпаган,\nКытайдын алпы Мадыкан\nКүндөй болуп күркүрөп,\nУккан киши калтырап,\nБүткөн бою дүркүрөп,\nКачырып калды Манасты.\nКачырганын көргөндө,\n\fКайран Бакай баатырың\nКапталынан жетти эми,\nМадыкандай балбанды\nМанастан мурун бул жетип,\nБу да муштап өттү эми.\nКан Бакайдын соңунан\nАзизкандын Алмамбет\nА да сайып өттү эми.\nАлмамбет, Бакай эки эр,"
  },
  {
    "id": "1886",
    "text": "Кан Бакайдын соңунан\nАзизкандын Алмамбет\nА да сайып өттү эми.\nАлмамбет, Бакай эки эр,\nЭкөөлөп сайып өткөндө\nТизгинен кол кетти,\nЧубак менен эр Шууту\nКатар экөө жетти эми,\nБирдей муштап өттү эле.\nЭкөө коюп өткөндө\nМадыкан алпы кытайдын\nҮзөңгүдөн бут кетти.\nКабылан Манас канкоруң,\nАккула менен зыргытып,\nМадыканга жетти эле,\nКөк буканын үстүнөн\nКөмө коюп өттү эми,\nКамданып турган эр Чубак\nАлдындагы буканын\nБашын кесип өттү эми.\nМадыкан аттан түшкөндө\nТегерегин карабай,\nАлөөкөнүн Коңурбай\nЧымын жанын аябай:\n«Бээжиндин каны өлгөндө\nМен эмине болом, - деп,\nАндан көрө аянбай\nМадыканга жетейин,\nКалың бурут ичинен\nАжыратып кетейин», -\nДеп, ошондо Коңурбай\nЖан аябай бакырып,\nУрааны экен кытайдын:\n«Мөндү, мөндү, мөндү!» - деп,\nМөндүлөп ураан чакырып,\nМадыканга жетерде,\nАжыратып кетерде\n\fКайра тозду эр Сыргак.\nОшол чакта эр Бакай\nАч болотун колго алып,\nАйкырып мурун жетти эми,\nЖеткен жерден Мадыны"
  },
  {
    "id": "1887",
    "text": "Ошол чакта эр Бакай\nАч болотун колго алып,\nАйкырып мурун жетти эми,\nЖеткен жерден Мадыны\nБашын кесип өттү эми.\nЭр Мадыкан өлгөндө,\nБаштагыдан миң эсе\nЗору келип калыптыр,\nКакайлап ураан чакырып,\nКалың кытай баарысы\nЧогуу келип калыптыр.\nАтка оюнчу, жөө күлүк\nКытай бузуларда чыгуучу,\nКазыналык чоң мерген\nАяры келип калыптыр.\nКаканчында кытайдын\nБел кылганы ал экен,\nКармашканда жоо менен\nДем кылганы бул экен.\nМергендиги эң кыйын,\nАйсыз кара түнүндө,\nСунган айза учунан\nЖаңылбай аткан эр экен,\nМуну Чоң Аяр мерген дээр экен\nКырк кан эли кытайга\nКыстоо түшүп турганда,\nКарыкан буйрук кылганда,\nБалдарды жыйып алганда,\nАлмамбети баш болуп,\nАлты миң бала барганда,\nАлты миңи кырылып,\nАлты бала калганда\nАлтоонун бирөө бул экен,\nАлмамбеттин өнөргө\nҮч ай өксүп жетпеген\nКемчилиги бар экен,\nҮч ай окуп толтурса,\nМунун билген билими\nАлмамбетке тең экен.\nЧоң мергендин келгенин\nЭр Алмамбет көрдү эми,"
  },
  {
    "id": "1888",
    "text": "Мунун билген билими\nАлмамбетке тең экен.\nЧоң мергендин келгенин\nЭр Алмамбет көрдү эми,\n\fКөрүп алып Алмамбет\nМергендин сырын билген соң,\nКүндү жайлап турду эми,\nЖайлаган күнүн жаадырбай,\nМергенди кудай урду эми,\nБезбелдек учпас талаада\nКалың уруш кылды эми.\nСаадагын сая тартарда,\nСалтанаттуу Чубакты\nЧоң мерген жетип атарда,\nАк бараң мылтык бетке алып,\nАзыр ирмеп иерде,\nКара калпак кыргагы,\n(Кайдан жетти ошондо),\nКан Манастын Сыргагы\nАткан октой жетти эми,\nЧоң Мергендей баатырды\nКерчунак тулпар үстүнөн\nКөмө коюп өттү эми.\nАркасынан миң мерген\nАжыратып алганча,\nАңдып турган Алмамбет\nЖойболотту бир шилтеп,\nЖоюп башын кести эми.\nЭр Алмамбет кабылан\nЖердин жүзү сел болуп,\nКара кан агып көл болуп,\nКайсы экени билингис\nКатуу согуш болду эми.\nТопурак учуп, чаң каптап,\nАдамдын көзүн бүтөдү,\nБири өлсө, миңи жабылып,\nКайтадан кытай күчөдү.\nЧоң Ылама калмагы\nКытайлардын кызыл туу"
  },
  {
    "id": "1889",
    "text": "Бири өлсө, миңи жабылып,\nКайтадан кытай күчөдү.\nЧоң Ылама калмагы\nКытайлардын кызыл туу\nКыйшайтпай кармап алыптыр.\nАжыбай түшүп калганда,\nАстындагы Күрөң ат\nКытайга түшүп кеткенде\nОлжо кылып Ылама\nАны минип алыптыр.\nЫламаны көргөндө\n\fАзизкандын Алмамбет\nКызыл чоктуу кытайдын\nКыраанындай кийинип,\nТаш сайынган кытайдын\nТазасындай кийинип,\nЫламага жетти эми,\nЖетер замат Алмамбет\nКарткүрөңдүн үстүнөн\nКөмө коюп өттү эми.\nАйбалта алып колуна\nАрслан Сыргак жетти эми,\nЖеткен жерден беш башка\nЫламадай калмакты\nБөлө чаап өттү эми.\nЖелегин жерге тийгизбей,\nЖеткилең мыкты Алмамбет\nСаралага камчы уруп,\nАла качып өттү эми.\nБөлүнүп жалгыз жол менен\nБээжин жакка бет алып,\nКызыл туусун көтөрүп,\nКалмак болуп калдырап,\nКытай болуп балдырап,\nКачып Алмаң калганда,\nБул амалды салганда\nТемир торун жыялбай,\nТеги кытай, көп манжууң\nТең болуп казат кылалбай,\nЧаң асманга буркурап,\nКалың кытай, көп манжууң"
  },
  {
    "id": "1890",
    "text": "Теги кытай, көп манжууң\nТең болуп казат кылалбай,\nЧаң асманга буркурап,\nКалың кытай, көп манжууң\nКачып калды баарысы\nКачкан туунун артынан\nБээжинди көздөп буркурап,\nКанча-канча быткылды\nАшып кытай баратат,\nИт урушун кылышып,\nКачып кытай баратат.\nКытай качып калганда,\nКачкан жоо катын эмеспи,\nКарап Манас турабы,\nАрт жагынан качырып,\nСүрүп кетти зор Манас.\n\f«Каңгайда калың кытайды\nБээжинге жете сүрбөсөм,\nАйза сунуп, тоо бузуп,\nАжал келсе окко учуп,\nКырмызы көйнөк, жал-жал көз,\nКыйын сулуу кыздарын\nКошуунуна бербесем,\nАлтын дилде, жакуттан\nУшу келген көп колго\nОлжо кылып баарына\nКамчыга ченеп бөлбөсөм!»\nКаарданып кан Манас,\nКамап калган кези экен,\nТегерегин эр Чубак\nАйдап алган кези экен.\nБир жак четин кан Бакай\nСүрүп айдап баратат,\nБирин артка таштабай,\nЫлаачын тийген таандай,\nАр жагына бир чыгып,\nБу жагынан качырып,\nКалың кытай, сан колду\nСүрүп кетип баратат.\nАртынан сүрүп киргенде,"
  },
  {
    "id": "1891",
    "text": "Бу жагынан качырып,\nКалың кытай, сан колду\nСүрүп кетип баратат.\nАртынан сүрүп киргенде,\nКаканчындын Бээжинге\nКакайлатып кытайды\nКырып-жоюп, сүргөн жер,\nКытайдын канын чачкан жер,\nКыргыздын жолун ачкан жер!\nКылчайып согуш кылалбай,\nКыргыздарга туруштук\nКалың кытай бералбай,\nКаканчындын Бээжинге\nКалың колу чуркурап,\nБаары жалпы качкан жер.\nТалаага өлүп, жан толуп,\nДалай тулпар бош калып,\nКалың кытай черүүсүн\nКайраттанып эр Манас\nАйдап сүрүп барганда,\nКытайлардын Коңурбай\nАстынан тозуп Манастын\n\fКаршы чыкты ошондо.\nКебез белбоо, кең өтүк,\nКечилдин каны Коңурбай\nКелберсиген кыраан эр,\nАйза сайган ыктуу кул,\nЖоонун айласын билген мыктуу кул,\nАстынан чыгып Манастын\nАлгара оозун буралбай,\nАйбаты артык көк жалдын\nАстына каршы тура албай,\nКыйкырып айза суналбай,\nКымындай такоол бералбай,\nАкыл ойлоп, Коңурбай\nЭэр белдей белести\nАшып калды көрдүңбү,\nМанастын каарын көргөндө\nШашып калды Коңурбай,"
  },
  {
    "id": "1892",
    "text": "Ээр белдей белести\nАшып калды көрдүңбү,\nМанастын каарын көргөндө\nШашып калды Коңурбай,\nБээжинди көздөй дыр коюп,\nКачып калды Коңурбай.\nЭр Калчаны көргөндө\nАкылынан шашкан жок,\nАянып Манас турган жок.\nЖалын чыкты оозунан,\nӨрт төгүлдү көзүнөн.\nАстыга салып кубалап,\nКетип барат жарышып,\nБөлүнүп колдон алышып,\nЭчен-эчен белести\nАшып барат Коңурбай,\nЭнтелеңдеп Манастан\nШашып барат Коңурбай.\nКачкан жерин карасаң,\nАдыр-адыр бел эле,\nОшол белдин ар жагы\nКырк күнчүлүк чөл эле.\nКуу учканда канаты,\nКулан жүрсө туягы\nКүйүп кеткен чөл эле.\nЧык эткенде суусу жок,\nЧымчып жээрге чөбү жок,\nМунарыктап бурчтанган,\nБулуңгур болуп учтанган\n\fЖерге сала качты эми,\nАккуланы көргөндө\nКоңурбай акылынан шашты эми,\nЧыны менен качты эми.\nЭңкейиш жолго киргенде,\nКоңурбайдын Алгара\nБукадай мойну бултулдайт,\nӨр таяна келгенде,\nМанас кандын Аккула\nЧакмактай көзү жылтылдайт.\nЭңкейишке киргенде,\nКоңурбайдын Алгара"
  },
  {
    "id": "1893",
    "text": "Манас кандын Аккула\nЧакмактай көзү жылтылдайт.\nЭңкейишке киргенде,\nКоңурбайдын Алгара\nЭликтей колу сайылат,\nӨөдө жерге келгенде\nМанас кандын Аккула\nЖал-куйругу жайылат.\nЭң ылдыйга келгенде\nКечилдин каны Коңурбай\nУзап кетет закымдап,\nӨөдө жерге келгенде,\nКадимкидей кан Манас\nКирип барат такымдап.\nТакымдап Манас барганда,\nАлөөкөнүн Коңурбай\nТакыр жандан түңүлүп,\nАлдындагы Алгара\nШашканынан Коңурбай\nОлбуй-солбуй камчылап,\nОңду-солду теминип,\nНече-нече чөл-кыя\nАшып качып баратат,\nМанас жакын калганда\nКайран жандан түңүлүп,\nШашып качып баратат.\nАртын Калча караса\nМанас кандын Аккула\nОмбул-домбул түйүлүп,\nОңко аткандай жүгүрүп,\nМашаадай мойну ийилип,\nКөкүлүн көккө ыргытып,\nТуягын жерге мылгытып,\nОоздугун каккылап,\n\fТал жибектей куйругун\nЧаткаякка чапкылап,\nТаманы жерде тарсылдап,\nКара болот ооздук\nКөмөкөйдө карсылдап,\nАраандай оозу ачылып,\nКан аралаш ак көбүк\nОмуроодо чачылып,"
  },
  {
    "id": "1894",
    "text": "Кара болот ооздук\nКөмөкөйдө карсылдап,\nАраандай оозу ачылып,\nКан аралаш ак көбүк\nОмуроодо чачылып,\nБашын жерге салыптыр,\nТоңкочуктап жер чулгап,\nЭти кызып алыптыр.\nКоргошундай Манасты\nКорголдой кылып көтөрүп,\nОпол-тоодой Манасты\nОмурткадай көтөрүп,\nБаскан ташы быркырап,\nУчкан куштай зыркырап,\nКеле жатат аркырап,\nҮстүндөгү Манастын\nӨрттөй көзү жайнаптыр,\nКан ичмейи кармаптыр,\nМундай туруп көргөндө,\nКайратына келгенин\nКалча анык билгенде,\nКара жанын аябай,\nКачып барат Коңурбай,\nИт жүрбөс кыя, далай бел\nАла качты Коңурбай.\n«Эсенкандын дарбаза\nЭптеп кире качсам», - деп,\nСала качты Коңурбай.\nДарбазага жеткиче\nАлты күндүк жол ошол,\nКыбыр-жыбыр бел ошол,\nКулунунда Алгара\nОюн салып чоңоюп,\nАдис болгон жери ошол.\nКалчанын минген Кара аты\nАйбандан бөлөк мал экен,\nКапталында канаты,\nАлдадан ажал жетпесе,\nКолу сынып кетпесе,\n\fКачан болсо Калчаны\nКуткара жүргөн адаты.\nАртына түшүп көгөрүп,"
  },
  {
    "id": "1895",
    "text": "Колу сынып кетпесе,\n\fКачан болсо Калчаны\nКуткара жүргөн адаты.\nАртына түшүп көгөрүп,\nАйза оңдоп имерип:\n«Жетип кулду сайсам», - деп,\nКууп калды эр Манас,\nТүзөң жерге барганда\nТүп этектен Калчаны\nАлмак болду эр Манас.\nЭшилме кумдуу, Чалкак-Бел,\nЧалкак-Белге жетерде,\nЖандай салып Аккула\nАлгарадан өтөрдө,\nАйкырып Манас арсланың\nСыр найзаны көтөрдү.\nЭшилменин Чалкактан\nЭңкейип Калча дыр койду,\nБери жактан эр Манас:\n«Оң далынын чети, - деп,\nӨпкө-боор бети, - деп,\nАйза менен бир койду.\nДенеге айза тийгизбей,\nТеги Калча эр экен,\nАр кескен сууруп имерип,\nАйкөлүңдүн айзасын\nОртосунан Коңурбай\nҮзө чаап жиберди.\nАйзакерден ыктуу эр,\nКысталыштын күнүндө\nЖоонун айласын билген мыктуу эр,\nКабыландын Аккула\nКайыптан бүткөн мал экен.\nЖетип калар бекен, - деп,\nЭптеп кестим айзасын\nЭми жетип Манасың\nКармап алар бекен, - деп,\nКармаса Манас оң кылбайт,\nКаран күн жанды соо кылбайт.\nКолуна түшсөм кокустан,"
  },
  {
    "id": "1896",
    "text": "Кармаса Манас оң кылбайт,\nКаран күн жанды соо кылбайт.\nКолуна түшсөм кокустан,\nИчимди жарып салабы,\nИчимдеги кызыл кан\nСуудай агып калабы!» -\n\fДеп, ошонтүп, Коңурбай\nЧындап качты закымдап,\nМанасыңдын Аккула\nЖетип барды такымдап,\nКачып барат Коңурбай,\nЧет-Бээжинде салынган\nКапкасына жакындап,\nАрт жагынан арыштап,\nАккула барат такымдап.\nОбодон жылдыз козголгон,\nАлмамбет качып келгенде\nМанас менен антташып,\nКөңүлү деп, дос болгон.\nЖанын таштап, эр Манас\nКалчаны кууп калганын\nКапкайдан Алмаң көрдү эми:\n«Айласы зор Калча кул\nКапкадан эми кирет, - деп,\nАла көөдөн эр Манас\nКапкага кошо кирет, - деп,\nКайра чыкпай капкадан\nАжалы анын жетет, - деп,\nКапкага кирсе кан Манас\nКапырды кудай урат, - деп,\nКан Манасты өлтүрүп,\nӨрт өчкөндөй кылат, - деп,\nАла көөдөн киши эле,\nАнык майып болот», - деп,\nОшонетип эр Алмаң,\nАлыстан көрүп кабылан\nДарбазага кирерде,\nКалың кытай, манжуунун\nКолуна Манас тиерде,"
  },
  {
    "id": "1897",
    "text": "Алыстан көрүп кабылан\nДарбазага кирерде,\nКалың кытай, манжуунун\nКолуна Манас тиерде,\nДарбазаны жабарда,\nАлтымыш кытай, көп калдай\nМанастын башын аларда,\nЖебеден мурун жетти эми,\nЖетип келип Алмамбет\nЭри өлгөндөй жулкунтуп,\nЭр Манасты булкунтуп,\nИлип алып чылбырдан\nКайра тартып кеткени.\n\fАрсланым, теңелбегин Калчага!\nКарарып жаткан кара бел -\nАдам ашар бел эмес,\nАлөөкөнүн Коңурбай\nАдам ойноор эр эмес.\nКалчанын минген Кара аты -\nКарчытында канаты.\nКанаттуу куш болбосо,\nАйбан атка жеткирбес -\nАлгаранын адаты.\nЧуркашына мал жетпейт,\nКанаттуу куш болбосо,\nАлгарага жан жетпейт!»\nОшентсе Манас барбактап,\nКапа кылып Алмаңды\nКаарданып дардактап:\n«Койчу, Алмам, кебиңди!\nӨз кебиңди жактайсың,\nКоңурбайдын Алгара\nМунча неге мактайсың?\nЧалгын чалса чарчабай\nОорукка калса оорунтпайт,\nАстындагы Сарала,\nКоңурбайдын Алгара\nСараладан күлүкпү?\nАлты ай минсем арыбайт,\nАлтымыш асый болгончо"
  },
  {
    "id": "1898",
    "text": "Коңурбайдын Алгара\nСараладан күлүкпү?\nАлты ай минсем арыбайт,\nАлтымыш асый болгончо\nАзуусун сайып карыбайт.\nЧын мүчөсүн карасаң\nКара байыр, казанат,\nКалбыр өпкө, жез билек,\nКайберенге кабылган,\nОн экиге келгенде\nОшондо мага табылган,\nАккуладан күлүкпү?\nЧын ажалы жетнесе,\nЧындаган жоого алдырбай,\nЧындап кудай урбаса\nМингенин өрткө чалдырбайт.\nЭр Чубактын Көкчебич\nКөкчебичтен күлүкпү? »\nУшундай деп, жулкунуп:\n\f«Коё бер» - дейт алкынып.\n«Кыраан Манас, оңбой кал,\nКачан болсо тил албай,\nКазмак болдуң орумду,\nКайнатмак болдуң кабылан,\nКапкайдагы шорумду.\nАчылып турган дарбаза -\nЭсенкандын эшиги,\nЭптеп жүрүп амалдап,\nЭрдин шорун кайнатып,\nКачан болсо Калчанын\nКыла жүргөн кесиби.\nКалп жеринен Калча кул\nКачымыш болуп калбайбы,\nКалаасына киргизип,\nКаранды Калча салбайбы!\nАр жагында кытайдын\nКамдап койгон балбандар\nЭшикти бекем жаппайбы,\nЭсебиңди таппайбы!\nЭсил жаның барганда,"
  },
  {
    "id": "1899",
    "text": "Камдап койгон балбандар\nЭшикти бекем жаппайбы,\nЭсебиңди таппайбы!\nЭсил жаның барганда,\nЭригип жаткан балбандар\nАйбалталап башыңды\nЭше-эше чаппайбы,\nЭсердиктин саатынан\nЭсил жан өлүп жатпайбы!\nБелгилүү Бээжин жер ушул,\nБейпайды көрүп арсланым,\nСага барган мен ушул.\nКыргындан кытай түгөнбөйт.\nТопон суу тоздоп кирбеген\nТозоку кытай эл ушул,\nТобуңдан эркин бөлүнүп,\nТозокту салба сен ушул!» -\nДеп, ошонтүп, Манасты\nЭэликтирип жулкунтуп,\nОолуктуруп булкунтуп,\nКармап чыкты Манасты.\nМузбурчак, Көкчө кандары,\nСыргак, Чубак эрлери\nКалың кытай черүүсүн\nАйдап келген кези экен,\n\fМиңден бөлүп кытайды\nИйрип калган кези экен.\nКырып-жоюп кыйратып,\nИтелги тийген таандай\nТийип жүргөн кези экен.\nКаканчындын Бээжинде\nКакайлашып кытайлар,\nКайрат кылбай качышып,\nЧоң-Бээжинди бет алып,\nЖайнап калган кези экен.\nАаламдын баары жыйылып,\nАжалы жеткен кырылып,\nАр бир мыкты жигиттер\nОлжосуна айдашып,"
  },
  {
    "id": "1900",
    "text": "Ааламдын баары жыйылып,\nАжалы жеткен кырылып,\nАр бир мыкты жигиттер\nОлжосуна айдашып,\nАлты жүздөн ат алып,\nАлалбаган жамандар\nАлтыдан, бештен ат алып,\nАртына түшүп кытайдын:\n«Манас!» - деп, айтты бакырып,\nОртосун карай ошондо\nОюп алган кези экен,\nКайрат кылган мыктысын,\nКанкор баатыр кырк чоро\nСоюп калган кези экен.\nКара кумдай кытайды\nКабылан Бакай сапырды,\nСапырып сүрүп кеткенде\nБөлөк-бөлөк бөлүнүп,\nЖер айрылып дүрүлдөп,\nОн эки кандын көп колу\nКанча бөлөк бириндеп,\nКанча урук жан келген,\nМекедеги Айкожо\nКошууну менен бул келген.\nБуйрук кылып эр Манас,\nАлдындагы белеске\nАрслан туусун орнотуп,\nАлышканын токтотуп,\nАла чапан Айкожо\nАйкырып азан салды эле,\nӨлгөнүнөн калганы\n\f             Азан үнүн угушуп,\n             Туу түбүнө барды эле."
  },
  {
    "id": "1901",
    "text": "Кытайдын жеңилип Манасты Чет Бээжинге кан көтөргөнү8\n             Добулбасты кагышып,\n             Өлгөндөн калган бусурман\n             Чогулушуп алышып,\n             Канды катка салышып,\n             Калк эсебин алышып,\n             Элүү башы, он башы,\n             Жүз башы менен миң башы\n             Баары турду эсептеп,\n             Кошунум келген жолдошуң,\n             Калк атасы кан Кошой\n             Калк каттаткан ал болуп,\n             Эштектердин Жамгырчы\n             Эсептеген бул болуп,\n             Ордолуу шайык көк жөкөр,\n             Орчун Кокон, Маргалаң\n             Кыйма чапкан жол эле,\n             Эки санча кол эле.\n             Эчен мыкты киши жок,\n             Эл эсебин алганда\n             Жарым санча адам жок.\n             Музбурчак, Көкчө - эки кан,\n             Булардан өлгөн далай жан.\n             Шыгай менен Бокмурун\n             Ок жаңылып аты өлгөн."
  },
  {
    "id": "1902",
    "text": "Шыгай менен Бокмурун\n             Ок жаңылып аты өлгөн.\n             Бүгүн көргөн эртең жок,\n             Ушундай экен дүйнө шок!\n             Аты калып, башы аман,\n             Жаралуу болгон далай жан.\n             Кошой менен Үрбүнүн\n             Колун жоктой келгенде\n             Жарымчалык колу жок,\n             Жабыла уруш кылганда.\n             Кытай кыстап турганда,\n             Маңдайына келгенди"
  },
  {
    "id": "1903",
    "text": "8\n                 Түп нускада мындай тема жок\n\fКошуун минтип көрүптүр,\nУшул катуу согушта\nОн эки кандын колунан\nДалай киши өлүптүр.\nОн эки кандын баш-башын,\nБаарын жоктоп келгенде\nЭлемандын Төштүк жок,\nКырк чорону жоктосо\nБелгилүү берен Чубак жок,\nБелдүү сырттан чунак жок!\nКырк чоронун кырааны,\nКыйын көк жал Чубак жок,\nБаары кандын баасы\nБаатыр Төштүк ынак жок!\nКалың уруш-кагышта,\nКан агызган салышта\nАзапты булар көрдүбү,\nЖе ажалы жетип эки шер\nАлышып жүрүп жоо менен\nАра жерде өлдүбү?!\nКөмүлбөстөн көрүнбөй,\nЭч кабары билинбей,\nМындай кокуй болчу экен!\nКөгала ат тулпарды\nКөлдөгөн кытай калың журт\nОлжого алып койдубу?\nКан Балтайдын Чубагын\nКармап алып көп кытай\nЭки көзүн ойдубу,\nКөмүлбөстөн денеси\nКарга, кузгун, сагызган\nКайран Чубак арсландын\nАк этине тойдубу!\nӨрттөй жанган эки көз\nКуркулдап кузгун ойгон го,\nКаалгадай кашка тиш\nКарганын богу болгон го!»"
  },
  {
    "id": "1904",
    "text": "Өрттөй жанган эки көз\nКуркулдап кузгун ойгон го,\nКаалгадай кашка тиш\nКарганын богу болгон го!»\nУшинтип Манас күпүлдөп,\nКан ичмесин карматып,\nТоодон учкан чоң таштай,\nЖер айланып дүпүлдөп:\n«Өлгөнүңдөн калганың,\n\fЧогулгун!» - деп, эр Манас,\nБаарын жыйнап алганы.\nАйкожо, Кошой баш болуп,\nОн эки кандын көп колу\nЧогулушуп калганы.\nЖурт чогулуп келгенде\nТүтүн чыгып оозунан,\nМанастын катуу арманы.\nБетинен тешип түк чыгып,\nКалың турган көп кошуун\nКанкор Манас каардап,\nЖутуп ие таштады.\n«Катагандын кан Кошой,\nКошо мында турасың,\nЧубак менен Төштүк жок,\nКалың турган көп кошуун,\nКандай айла кыласың?\nАкбалтайдын Чубагы -\nЭгиз козу түгөйүм,\nЭр Чубактан айрылып,\nЭми кантип жүрөйүн?!\nАкбалтайдын Чубагы -\nАстыма жүрсө акжолтой,\nАлышкан жоодо сан колдой,\nБел байлаган береним,\nМээнеттүү башка күн түшсө,\nБелгилүү Чубак керегим!\nЭр Чубактын дартынан,\nБаатыр Төштүк зарпынан,\nКайнап жаткан кытайга"
  },
  {
    "id": "1905",
    "text": "Белгилүү Чубак керегим!\nЭр Чубактын дартынан,\nБаатыр Төштүк зарпынан,\nКайнап жаткан кытайга\nКайтадан согуш салбасам,\nЧубак менен Төштүктөй\nМиңинин башын албасам!\nКанатымды чалдырып,\nКайратымды алдырып,\nКалың кытай, манжуудан\nКантип тирүү кетемин,\nКайгы менен Таласка\nКантип эсен жетемин?!»\nМуну айтып эр Манас,\nКызыкты жана баштады,\nСанаа тартып чуркурап,\n\fКарап турган калың кол\nКырылып кете таштады.\nКейип-кепчип көп айтып:\n«Эми канттик», - деп айтып\nТуйлап жүргөн мындан көп.\nАзапка дагы калдык, - деп,\nАрттагы катын-баланы\nАнык көрбөс болдук, - деп,\nЫйлап жүргөн мындан көп.\n«Дагы уруш болот, - деп,\nЭми уруш болгондо\nКытай көздү оёт, - деп,\nБаарыбызды кырат», - деп,\nБаары турду чуркурап,\nМуну айтып көпчүлүк\nБаары калды жатышып:\n«Эртең уруш болот», - деп,\nБаары санаа тартышып,\nТулпарынын баарысын\nБайлап койду жайдактап,\nАккаңкыны жазданып,\nКүн батышты баштанып,\nКалың колдун баарысы"
  },
  {
    "id": "1906",
    "text": "Байлап койду жайдактап,\nАккаңкыны жазданып,\nКүн батышты баштанып,\nКалың колдун баарысы\nКуш уйкуну салды эле,\nАсмандан жылдыз бириндеп\nТаң каракчы билинип,\nТаң жылдызы батарда,\nТаң кашкайып атарда,\nЖатып калган калың кол\nЖапырт туруп алды эле.\nАла чапан Айкожо\nАлдалап азан салды эле,\nДин бусурман баарысы\nЧогулушуп калды эле.\nКолун сууга салды эле,\nКол дааратын алды эле,\nБутун сууга салды эле,\nБут дааратын алды эле.\nЭкөө сүннөт, экөө парз,\nТөрт ирекет багымдат\nКулак кагып баарысы,\nАлдында ыймам Айкожо,\n\fБашында Кошой карысы\nКыбыланы бет алып,\nОкумакка турду эле,\nАмаз окуп болордо,\nЖаңы салам берерде,\nКыргынды Чубак салыптыр,\nКырылышып кан менен\nМанжуунун каны Эзкара,\nЭзкараны баш кылып,\nКырк төрөсүн кытайдын\nКыраан көк жал Чубагың\nЖалгыз байлап алыптыр.\nБел-белинен бүктөтүп,\nЭки-экиден тең кылып,\nАттарына төрөнү\nЧубак жүктөп алыптыр,\nКан Манастын алдына\nТартуу алып келиптир,"
  },
  {
    "id": "1907",
    "text": "Аттарына төрөнү\nЧубак жүктөп алыптыр,\nКан Манастын алдына\nТартуу алып келиптир,\nЧубакты Манас көрүптүр.\nЧубакты Манас көргөн соң,\nАмазды бузуп барбактап,\nТура калды эр Манас\nСүйүнгөндөн дардактап:\n«Аппак кожо, Айкожо,\nКереленип каласың,\nКечке окуу саласың.\nБейишиңди өзүң ал,\nБереним Чубак келатат!\nСозолонуп окуйсуң,\nАдамдын денин талытып,\nСултаным Чубак келатат.\nСообуңду өзүң ал,\nСолтонум Чубак келатат!\nАмазыңды өзүң ал,\nАртыгым Чубак келатат.\nАзанды айтып аласың,\nАзапка элди саласың,\nАлаксытып коёсуң,\nСултаным Чубак келатат!\nКырк чоронун арсланы\nКырааным Чубак келатат,\nБаарысынын баасы\n\fБаатырым Чубак келатат!»\nСүйүнгөндөн бакырып,\nАстынан чыгып, эр Манас:\n«Эр Чубак!» - деп чакырып,\nОшондо Чубак кайран шер:\n«Кырк кандын эли кытайга\nКыргын сала бердим, - деп,\nКызыктуу сенин башыңа\nКырк төрөсүн кытайдын\nЭзкарасын баш кылып,\nЭр Манас, сенин астыңа\nТартуу кылып келдим», - деп,"
  },
  {
    "id": "1908",
    "text": "Кырк төрөсүн кытайдын\nЭзкарасын баш кылып,\nЭр Манас, сенин астыңа\nТартуу кылып келдим», - деп,\nКөгала менен чуратып,\nАйдап келген кытайды\nАйза менен сайгылап\nАры-бери койгулап,\nАттарынан оодарып,\nТүшүрдү баарын эр Чубак.\nМуну көрүп эр Манас,\nКолго түшкөн төрөгө\nАчуусу келип чамынып,\nБашын чаап алмакка\nМанас турду камынып,\nАрачалап кандары\nМанасты тутту жабылып.\nКара тилдүү чечен кул\nКарап турду Эзкара,\nКан Манастын алдына\nСайрап турду Эзкара:\n«Баатыр, өлтүрсөң мени айла жок,\nМени өлтүрүп таштасаң\nКылдай сага байда жок!\nӨлтүрбөсөң өзүмдү\nКыл дегениң кылайын,\nКызматыңда турайын.\nКымын жаным өлбөсө,\nКыраан Манас өзүңө\nКылча жаным аябай,\nКыл дегениң кылайын, Манас!\nСен туулган мезгилде, Манас,\nКыргыздын эли сүйүнгөн,\nАтыңды Манас койгондо,\n\fАаламга дайын болгондо\nБээжиндин каны Карыкан\nКабарың угуп күйүнгөн, Манас,\nКүйүнүп калган себеби -\nБээжиндеги дарбаза\nБелгиленип чийилген, Манас,"
  },
  {
    "id": "1909",
    "text": "Күйүнүп калган себеби -\nБээжиндеги дарбаза\nБелгиленип чийилген, Манас,\nБерендигиң укканда,\nБээжиндин журту кейиген, Манас!\nМен санжыргалуу Бээжинге\nСалылуу коргон там элем,\nБакай сизге керекпи,\nБакайыңча бар элем!\nМени өлтүрбө, кан Манас,\nТаш сайынган кытайдын\nТазасынын өзү элем,\nКара чоктуу калмактын\nКараган кара көзү элем,\nКырк кандын эли кытайдын\nКыраанынын өзү элем!\nӨлтүрбөй мени бек байла,\nКабар бергин каныма,\nКаканчындын шаарына!\nЭсенкан кызы Бурулча\nКызын тартуу кылайын,\nАй Жаң-Жуң кызы Бирмыскал\nУзду тартуу кылайын!\nЧет-Бээжиндин көп манжуу\nЭлимди тартуу кылайын,\nАлтын кеним чайлуу тоо\nЖеримди тартуу кылайын!\nАйландыра чеби бар\nШагымды тартуу кылайын,\nАтагың калып минерге\nТагымды тартуу кылайын!\nЭэлигип Манас, өлтүрсөң,\nКара жерге киремин.\nОйлоп турчу, эр Манас,\nКокустан мени өлтүрсөң,\nКыяматка жеткиче:\n«Кан өлтүрдү канды», - деп,\nБасылбайт менин дүмөгүм.\nМуну айтып Эзкара"
  },
  {
    "id": "1910",
    "text": "Кыяматка жеткиче:\n«Кан өлтүрдү канды», - деп,\nБасылбайт менин дүмөгүм.\nМуну айтып Эзкара\n\fКакшап сайрап турганда,\nКан ичер канкор Манастын\nКан ичмеси кармады,\nСууруп алып кылычты\nАрсландай көзү жайнады,\nАжыбай менен кан Бакай\nАрага түшүп Манастын\nКылычын булар кармады.\nКылычын кармап турганда,\nАлтын айдар, чок белбоо,\nАдис болгон Бээжинге,\nАзизкандын жалгызы\nАлмамбет келип сайрады:\n«Береним, Манас, жан соога!\nБейжайга тийбей тилимди ал,\nКытайдын каны Эзкара -\nМанжуунун баатыр каны ушул,\nКырк кандын эли кытайдын\nКарыкандан кийинки\nБаш ийүүчү жаны ушул,\nЭзелден Бээжин шаарына\nЭсепсиз артык дагы ушул,\nАкыл таап берүүчү,\nАйгайлаган кытайдын\nБакай өңдүү эри ушул.\nӨлтүргөн менен байда жок,\nКалың колго байге жок,\nАндан көрө тилимди ал,\nЭзкара колго алалык,\nКырк төрөсүн бекитип,\nЭсенканга элчиге\nАжыбайга биз кошуп,\nБир төрөсүн берелик.\nБерип койсо Бээжинди\nБереним, сенин өзүңдү"
  },
  {
    "id": "1911",
    "text": "Ажыбайга биз кошуп,\nБир төрөсүн берелик.\nБерип койсо Бээжинди\nБереним, сенин өзүңдү\nТаажы ороп башыңа,\nТакты коюп астыңа\nКан көтөрүп салалык!\nБээжинди кытай бербесе,\nБайлоодо жаткан Эзкара,\nТөрөлөрүн биз кошуп,\nАнан кийин кыралык.\n\fКырып туруп буларын\nКалың кытай Бээжинге\nКытайдан согуш салалык,\nЧет-Бээжинин талкалап,\nЧоң-Бээжинге тыгалык,\nАрдактаган Бээжинге\nАнык азап салалык!\nКырып, жоюп, эл-журтун,\nАлтын, күмүш, көөрүн\nАнан талап алалык,\nКең-Кол менен Таласка\nКараламан көп элге\nОлжо менен баралык!»\nМындай сөздү укканда\nКан Бакайы баш болуп,\nКеңеш кылып баарысы\nЧогулушуп алды эми.\nОшондо туруп Алмамбет:\n«Айзакерден ыктууң кел,\nАртык чечен мыктууң кел,\nБөрүдөй кара көгүң кел,\nУбадага бегиң кел,\nАкылга зор каның кел!\nАтпай кошуун баарың кел,\nКөптү көргөн карың кел!»\nМындай кепти укканда,\nКалың колдун баарысы\nАлмамбеттин үстүнө\nБаары келди чогулуп,\nОн эки кандын баары аман,"
  },
  {
    "id": "1912",
    "text": "Калың колдун баарысы\nАлмамбеттин үстүнө\nБаары келди чогулуп,\nОн эки кандын баары аман,\nИчинде Кошой кары аман.\nКаканчындын Бээжинге\nАянбай согуш салыптыр,\nСуук-Төрдүн өрдөшкө,\nЭлемандын эр Төштүк\nКытайлардын миң балбан\nБөлүп айдап алыптыр.\nКамап алып баарысын\nБүткүл кырып жиберип,\nСегиз жүз күлүк тулпарын\nОлжолоп айдап алыптыр.\nЭлемандын жалгызы\n\fОйронду минтип салыптыр.\nӨзү эсепсиз анык эр экен,\nТогуз уул кенжеси -\nАнык сырттан шер экен,\nОлжологон тулпарды\nОён Манас алдына\nТартуу кылган кези экен.\nБу тартууга аралаш\nЖоголгон Төштүк табылып,\nЖолдуу болуп калың кол\nАбийири андан жабылып,\nОн эки кандын баарысы\nКепти ортого салганда\nКеңеш-акыл табылып,\nБаш көтөрүп кыйгаштап,\nКатагандын кан Кошой,\nАлагай көзү чолпондой,\nАй кулагы калкандай,\nЭсепсиз кыйын сөз болсо,\nТүйүнүн чечкен эр Кошой,\nЭрегишкен шер болсо,\nЭңсесин кескен эр Кошой,\nБоз ала куштай баркылдап,\nОн эки кандын элине"
  },
  {
    "id": "1913",
    "text": "Эрегишкен шер болсо,\nЭңсесин кескен эр Кошой,\nБоз ала куштай баркылдап,\nОн эки кандын элине\nБаарына айтты мындай деп:\n«Темир соот, ок өтпөс,\nКийгениң баргын Бээжинге,\nКеп түйүнүн чечүүчү\nБилгениң баргын Бээжинге!\nБашыңа жаман күн түшсө\nКапаланып кайгырбас,\nКырааның баргын Бээжинге,\nКара тилди кайраган,\nКамыкпастан сайраган\nЭрениң баргын Бээжинге!\nЖазы жаак, жалпак тил,\nЖаңылбай сөздү айтуучу,\nЧечениң баргын Бээжинге!\nКимиң барсаң, аның бар,\nАянбай кепти айтып бар!\nБелекке берсе Бурулча\nБейтаалайды алып кел,\n\fБелекке кызын бербесе:\n«Элчиге өлүм жок» - деген,\nКөп кечикпей кайтып кел,\nБээжинден көргөн жамандык\nКөргөнүңдү айтып кел!»\nМинтип айтып, Кошой кан\nСөздү айтып турганда\nОн эки кандын көп колу\nТапкычташып табышып,\nКепти ортого салышып,\nОн эки уруу журт экен,\nУрук кууп калышты.\nЭлчиге бирөө чыкпастан\nСары оорудай саргарып,\nКудай уруп салышты.\nӨлүп калчуу эмедей,\nБир бирине корголоп,"
  },
  {
    "id": "1914",
    "text": "Сары оорудай саргарып,\nКудай уруп салышты.\nӨлүп калчуу эмедей,\nБир бирине корголоп,\nКоргологон себеби -\nКаканчындын Бээжинде\nКазып койгон ору бар,\nКайнатып койгон шору бар.\nБекип жаткан бели бар,\nБел байлап жаткан жери бар.\nБарган жан кайта тартпаган,\nТирүү адам кайтпаган\nМуна мундай жери бар.\nБээжинге элчи барууга\nОн эки кандын кеби бар,\nЭлге жооп берүүчү,\nЭштектердин Жамгырчы\nМуна мундай беги бар.\nЖамгырчы туруп кеп айтат:\n«Үзүлгөндү улаган,\nЧачылганды жыйнаган,\nУлук Бакай барсын, - деп,\nКөгала калкан ойногон,\nКөк жал Бакай барсын, - деп,\nУшу турган кытайга\nАй караңгы түн барат,\nАрслан Бакай болбосо\nАндан бөлөк ким барат?!»\nОшонтүп айтып Жамгырчы,\n\fАнтип айтып турганда,\nАйза менен сайгандай\nЫргып туруп ордунан,\nКылыч алып колуна,\nКыйкырып турду кан Манас:\n«Элчиге Бакай барганда\nКалың кытай чогулуп,\nКапасына салбайбы!\nЭзкара менен Бакайды\nАйырбашка албайбы!\nАнан азапка журтум калбайбы!"
  },
  {
    "id": "1915",
    "text": "Капасына салбайбы!\nЭзкара менен Бакайды\nАйырбашка албайбы!\nАнан азапка журтум калбайбы!\nКамоодо Бакай калганда,\nОйлоп көрчү калың журт,\nБашыңдан туман кетеби,\nАлтын менен дилдени\nЖыйып берсек кытайга,\nБакайдын кунуна аалам жетеби!\nКолго Бакай түшкөндө\nТамына бутун артпайбы,\nКытайдын дардаң күүсүн тартпайбы,\nКелсең кел, бурут дебейби,\nМына мындай дебейби!\nМанас мындай деген соң,\nКалк ойлонуп туура, - деп,\nМанас кандын бул сөзүн\nЭлдин баары эп көрдү:\n«Эштектердин Жамгырчы\nМинтип жүрсө кызыталак\nКыйла азапка салат», - деп,\nЭлдин баары жек көрдү.\nАргынкан уулу Ажыбай,\nАртык тууган туйгундай.\nКараңгыда көз тапкан,\nКапилет жерден сөз тапкан,\nКан Ажыбай бек ошол,\nБашка кыйын иш түшсө\nАйла табар эр ошол,\nЖетимиш уруу тил билген,\nЖеткилең чечен уул ошол.\nОк өтпөс тонду кийгизип,\nКарткүрөңдү мингизип,\nЭки миздүү таш кесер\n\fИчинен кылыч илгизип,\nЭлчиге Эсенканга барууга,\nБурулчаны алууга"
  },
  {
    "id": "1916",
    "text": "Эки миздүү таш кесер\n\fИчинен кылыч илгизип,\nЭлчиге Эсенканга барууга,\nБурулчаны алууга\nАжыбайды жүргүздү.\nБээжинге кабар салсын, - деп,\nЭки-Кемин жайлаган,\nЭгиз кара ат байлаган,\nКара үңкүрдү үй эткен,\nКара токой мал эткен,\nКулаалы таптап куш кылган,\nКурама жыйнап журт кылган,\nЖалгыз жүрүп көбөйгөн,\nЖарды жүрүп байыган,\nКум жыйналып, таш болгон,\nКуралган журтка баш болгон,\nЭйбит кандын эр Үрбү\nАртык чечен жан болгон,\nАжыбай менен барсын, - деп,\nЖан жолдошу ал болгон.\nАжыбай, Үрбү кошулуп,\nЭлчиликке барууга,\nЭсенкандын алдына,\nНе деген жооп алууга\nЖүрүп кетти бул экөө.\nЭкөө бара жатканда\nКабар барган канына,\nКан Эсенкан алдына,\nКалайман түшүп калыптыр,\nЭсенкандын шаарына.\nКырк кан эли кытайга\nКыстоо салып жыйдырган,\nТеңи кирпич, теңи таш,\nЭсенкандын шаарына\nОшондой мунар кылдырган.\nЭсенкандын ичине\nКоркунуч түшүп калыптыр:\n«Кан Манас менен Алмамбет\nЭкөө келип калыптыр,"
  },
  {
    "id": "1917",
    "text": "Эсенкандын ичине\nКоркунуч түшүп калыптыр:\n«Кан Манас менен Алмамбет\nЭкөө келип калыптыр,\nКыргыздын эли кытайды\nКырып-жоюп талкалап,\nБээжинди камап келди», - деп,\nКабар угуп калыптыр.\n\fАл кабарды уккан соң,\nАй Жаң-Жуң менен Күн Жаң-Жуң\nЭсенкан менен Коңурбай\nБаягы турган мунарга\nТөртөө чыгып алыптыр,\nАжыбай, Үрбү - эки элчи\nАны көрүп калыптыр,\nАлөөкөнүн Калчасы\nАларга сөздү салыптыр:\n«Элчиге келген буруттун\nЭкөөн бирдей соёюн,\nАлмадай башын чабайын,\nЭсебин минтип табайын.\nКаканчындын чоң канга\nКайта кабар салайын,\nТолгон кытай, көп журтту\nТолук жыйып алайын.\nТолуп журтум келгенде\nКолодон кылган бурканды\nАса байлап алайын,\nАлдынан элди чубатып,\nУшул эки бурутка\nАнан азап салайын».\nКоңурбай мындай дегенде,\nЭсенкан турду күпүлдөп,\nОолуга түшүп түпүлдөп:\n«Калча десем Коңурбай,\nБарбактап калат экенсиң!\nОйлосоң боло, Коңурбай,\nӨзөндөн күйгөн өрт жаман,\nӨзүңдөн качып кетти эле,"
  },
  {
    "id": "1918",
    "text": "Барбактап калат экенсиң!\nОйлосоң боло, Коңурбай,\nӨзөндөн күйгөн өрт жаман,\nӨзүңдөн качып кетти эле,\nӨрттөнгөн Алмаң ит жаман!\nБул элчини өлтүрсөң:\n«Элчиге өлүм жок» - болот,\nТүгөнүп чантуу калабы?\nКамап келген кан Манас\nКачып сенден турабы?\nКаканчындын Бээжиндин\nКалаба салып Алмамбет\nЖылкысын тийип алганда,\nКечилден түмөн кол бердик.\nАлмамбет дүмөк салганда,\n\fЖылкыңды тийип алганда,\nКечүүдөн тозуп урушуп,\nАлмамбетке тең болбой,\nКайра тарттың, Коңурбай!\nКапкага кайра келгенде\nКүпүлдөп калат экенсиң,\nАаламды бузуп ийгендей,\nТүпүлдөп калат экенсиң!\nУялуу журт ал ошол,\nБурутту бузук кылат, - деп,\nБу жерге Манас келет, - деп,\nБилип жүргөн мен ошол.\nБул элчини өлтүрсөк,\nЭгерим Манас оң кылбайт,\nЭкөөбүздү соо койбойт,\nЭкөөнү мында өлтүрсөк,\nАртындагы бурутту\nКайта баштан жыйбайбы,\nКаканчындын Бээжинде\nКалың манжуу, кытайды\nКайта баштан кырбайбы!»\nЭсенкан мындай дегенде,\nКаарданып калдактап,"
  },
  {
    "id": "1919",
    "text": "Калың манжуу, кытайды\nКайта баштан кырбайбы!»\nЭсенкан мындай дегенде,\nКаарданып калдактап,\nТаарынып калды Коңурбай,\nЭсенканга дердектеп:\n«Мен Чет-Бээжин турун нетейин,\nТүп-Бээжинге кетейин!\nКадыр билген Карыкан,\nКарыканга жетейин\nЖин-беринин Кан-Тоосу\nОшондон берки кытайды\nТакыр жыя кетейин,\nТүбүнө түрө жетейин,\nТүбүнөн бери бурутту\nТүгөл кырып кетейин!»\nКаарданып Коңурбай,\nТалак кылып Чет-Бээжин\nАшын кетти көрдүңбү,\nКырк кандын зору чоң канга\nКыстоо түшүп, Калча кул\nКачып кетти көрдүңбү!\nЧет-Бээжинге Эсенкан,\n\fЭсенкандын дарбаза -\nЭки элчи ошондо\nБулар жетти көрдүңбү?\nЭсенкандын дарбаза -\nЭшиги эпсиз тар экен,\nСуук киши кирбеген\nЗыйкырчысы бар экен.\nБир жагынан караса -\nАжыдаар турат тартканы,\nБир четинен караса -\nМергени турат атканы.\nБир жагынан караса -\nКаманы турат чалганы,\nБир жагынан караса, -\nЖолборсу турат жарганы,\nБул өңдөнгөн зыйкырды\nАжыбай, Үрбү көргөнү.\nАжыбайдын Карткүрөң"
  },
  {
    "id": "1920",
    "text": "Жолборсу турат жарганы,\nБул өңдөнгөн зыйкырды\nАжыбай, Үрбү көргөнү.\nАжыбайдын Карткүрөң\nАйтайын десе тили жок,\nАйбандан эстүү мал экен,\nАсыйын санап келгенде\nАлтымыш асый мал экен.\nБаса түшүп жорголоп,\nЭси чыгып эр Үрбү\nАжыбайга корголоп,\nКоркуп Үрбү калганын,\nЭр Ажыбай билди эми:\n«Бу жерде коркуп тургандай,\nЖердеген Кең-Кол, Талас жок,\nКелберсиген Манас жок!\nАкылсыз адам экенсиң,\nАлдадан буйрук келгенде,\nЖебирейил жалаңкыч\nБеш колун сунуп турганда,\nМенде чиркин өлбөйбү,\nБашка салса ар ишти\nМенде чиркин көрбөйбү!\nКызык экен шум жалган,\nКызыгын биздер көргөнбүз.\nКалың бурут элибиз,\nКалкыбыз шайлап койгондо\nКан Кошойдон бата алып,\n\fЭлчиликке келгенбиз.\nАттанып бери чыкканда\nАңдачы, айткан сөзүмдү,\nОшондо биз өлгөнбүз!\nКоркоонго коргон болучу\nМузбурчак, Көкчө кандар жок,\nАзап күн түшсө кытайдан,\nАжыратып алуучу\nАлмамбет, Чубак дагы жок!\nТирүү эмес, өлүүбүз,\nӨлгөн жандын бирибиз,"
  },
  {
    "id": "1921",
    "text": "Ажыратып алуучу\nАлмамбет, Чубак дагы жок!\nТирүү эмес, өлүүбүз,\nӨлгөн жандын бирибиз,\nЖойболот кылыч алалык,\nЖоругу жаман көрүнсө,\nТим эле өлүп калганча\nЖаздыкты ала жаталык!»\nАжыбай мындай десе да\nКоркконун Үрбү койгон жок.\nҮрбүдөн кайрат кеткенде,\nАрсландай көзүн жайнатып,\nАстындагы Карткүрөң\nҮрбүгө бекем карматып,\nАйтылуу чоро Ажыбай\nЖазы жаак, жалпак тил\nЖаңылбаган кул экен,\nӨткөрө чечен жан экен,\nЖетимиш бурку тил тилген,\nАкылга дыйкан эр экен,\nЖойболотун байланып,\nЭсенкандын алдына\nЖалгыз кирген бул экен.\nЭлчилердин адаты -\nЭшигинен киргенде\nКелиндерче жүгүнүп,\nТизеси жерге бүгүлүп,\nЭсенканга баш ийди.\nЭсенкандын алдында\nАлтындаган дилде так,\nАйланасы тактысын\nКурчалта тиккен кара бак.\nЭшигинин алдында,\nЭчен балбан камдалуу,\nЖалтанбастан балбандан\n\fБасып өттү Ажыбай.\nЭсенкандын жанында\nАй Жаң-Жуң менен Күн Жаң-Жуң\nБирге олтурган кези экен,\nБуларга айткан алдында"
  },
  {
    "id": "1922",
    "text": "Эсенкандын жанында\nАй Жаң-Жуң менен Күн Жаң-Жуң\nБирге олтурган кези экен,\nБуларга айткан алдында\nАжыбайдын сөзү экен:\n«Атактуу Манас эр келди,\nОйротту бузуп олжо алган,\nОртосун бузуп жол салган,\nОён Манас шер келди.\nЭр Манастын алдында\nСуу ич десе, уу ичкен,\nБөрк ал десе, баш кескен,\nКан төк десе, жин төккөн,\nБузук десе, күүлөнгөн,\nЧатак десе, сүйүнгөн,\nЖоодон кайра тартпаган,\nӨлүмдөн коркуп качпаган,\nСунуп айза тартпаган,\nСумсайып жоодон кайтпаган,\nЖер жарылып термелди,\nКан Манастын кырк чоро\nЭр Манастын алдында\nКыркы бирдей тең келди.\nАтым жалгыз дегендин\nАтын союп жеп келди,\nАртыктар тийбес Бээжинге\nАлышамын, - деп келди.\nЖылкыда тулпар ала баш,\nКөйкашкасын сурасаң -\nАлмамбет, Чубак аты уйкаш.\nЭсебин билчи, Эсенкан,\nЭлчиге мени жиберип,\nЭмне кылам, - деп келди.\nАй Жаң-Жуң кызы Бирмыскал,\nЭсенкан кызы Бурулча -\nАлым жетсе экөөнү\nТартууга алам, - деп келди.\nАйтар сөзүм дагы бар,"
  },
  {
    "id": "1923",
    "text": "Эсенкан кызы Бурулча -\nАлым жетсе экөөнү\nТартууга алам, - деп келди.\nАйтар сөзүм дагы бар,\nКырк чоронун кыйыны,\nКыраан Бакай каны бар,\nЧыканактап калбаган,\n\fЧырм этип уйку албаган,\nАаламга жетет чамасы,\nМанас менен бул экөө\nАга-ини баласы,\nАйтылуу Сыргак дагы бар.\nАл Сыргактын артынан\nОк өтпөгөн тон кийген,\nАшкере тулпар ат минген,\nОн эки кандын баары бар.\nОн эки кандын ичинде\nМузбурчак, Көкчө ошо бар,\nКошой, Төштүк кошо бар.\nОн эки урук эли бар.\nЫймам болуп бермекке\nМекеден келген Айкожо,\nКалың колдун ичинде\nОшо киши кошо бар.\nЖетим калган атадан,\nЖергелүү журтту бийлеген,\nМааникерди байлаган,\nЖердин жүзүн чакырын,\nАтасына аш берип,\nАрбагын кошо чыгарган,\nКөкөтөйдүн Бокмурун\nБу да колдун ичинде.\nЭштектердин Жамгырчы\nЭригерлик жан эмес,\nКокон каны Козубек,\nАнжыяндын айры сакал Сынчыбек\nАянышар кан эмес,\nБу да колдун ичинде».\nАжыбай сөзүн укканда\nАчуусу келди Эсенкан,"
  },
  {
    "id": "1924",
    "text": "Аянышар кан эмес,\nБу да колдун ичинде».\nАжыбай сөзүн укканда\nАчуусу келди Эсенкан,\nКанча-канча ой ойлоп:\n«Ушу келген элчинин\nБашын кесип жиберип,\nКаптап келген жоо менен\nКыйрашсамбы! - деп ойлоп,\nКызыталак буруттун\nЗордугуна көнөмбү,\nАйнегим жарык Бурулча\nТартууга кантип беремин?» -\n\fДеп, ойлонуп, Эсенкан\nКаарданып турганда\nЭлчиге келген Ажыбай\nБайланган ичтен болотун\nЭсенканга билдирбей,\nОңдой кармап оңдонуп,\nБашын алып бу кандын\nЖаздыгым ала жатам, - деп,\nКамынып турду сыр бербей.\nУшинтип турган кезинде.\nЭзкаранын алдынан\nБайлоодо жаткан кырк төрө\nБошонуп келип калыптыр.\nОшо чакта бир төрө\nТизеси жерге бүгүлүп,\nЭсенкандын алдына\nКытайынча жүгүнүп,\nКарап турду Шуйкучу,\nКара тилин карандай\nКайрап турду Шуйкучу,\nКан алдында безилдеп,\nСайрап турду Шуйкучу:\n«Буруттан айтылуу Манас кан чыкты,\nДобушунан жан чыкты,\nТелегейи тең экен,\nОң далысы кең экен,\nКытай журту биз түгүл"
  },
  {
    "id": "1925",
    "text": "Добушунан жан чыкты,\nТелегейи тең экен,\nОң далысы кең экен,\nКытай журту биз түгүл\nОн сегиз миң ааламды\nКырып кетер шер экен.\nКан агызып казатта\nКан Жолойдой эр өлүп,\nБашкасын айтып нетейин,\nМадыкан баатыр дагы өлүп,\nЭчен мыкты кан өлүп,\nКезиккендин баары өлүп,\nКанча түркүн зор өлүп,\nКалың уруш салганда\nЭзкараны баш кылып,\nЖалгыз Чубак чоросу\nБайлап алды дүнүйө,\nКырк төрөнүн баарысын!»\nУшундай деп өкүрүп,\n\fӨксөп-өксөп бакырып,\nСайрап турду Шуйкучу.\nШуйкучу минтип турганда,\nАжыбай кепти баштады:\n«Бел байлаган белиңди айт,\nБекип жаткан жериңди айт,\nБеремин десең чыныңды айт!\n«Бербеймин», - деп, сен айтсаң,\nБылкылдак куурай бышкыча,\nМыйзамдын гүлү учкуча\nАлты ай тынбай урушам!\nҮстүңдөн чечип тонуң бер,\nАстыңан түшүп тагың бер!\nАман калсаң Бээжинде\nАлты ай сурак кылууга\nЧет-Бээжин өңдүү шаарың бер!»\nАлкынып Ажың турганда\nАмалы кетти Эсенкан.\nАй Жаң-Жуң менен Күн Жаң-Жуң,"
  },
  {
    "id": "1926",
    "text": "Алкынып Ажың турганда\nАмалы кетти Эсенкан.\nАй Жаң-Жуң менен Күн Жаң-Жуң,\nЭсенкан үчөө чогулуп,\nБул акылды кылды эми,\nКызыкты бурут чогулуп,\nСалат деген эмине?\nКырк төрөсүн кытайдын\nЖалгыз байлап, Чубак кул\nАлат деген эмине?\nБул кыргынга кытайды\nСалат деген эмине?\nМунарды көздөй камынып,\nБуруттун жайын көрөлүк» -\nБул үчөө минтип турганда\nМурун көргөн Бээжинди\nАдис болгон Алмамбет,\nАйтылуу Манас султанга\nАккуланы мингизип,\nЖакасы алтын, жеңи жез,\nКош бадана, торгой көз,\nКелеме бото, кең күрмө\nАколпокту кийгизип,\nАсынганда жарыктык,\nАй далынын айнеги,\nАйкашкан жоого салганда\n\fАлмамбет жандын бардеги.\nЖакшы буюм Аккелте\nАй далыга илдирип,\nОшондо Манас көк жалдын\nАрсландай көзүн жайнатып,\nКаарлантып, булкунтуп,\nКырк чорого карматып,\nБээжинди көздөй жулкунтуп,\nКызыл туусун карматып,\nЧогуу койгон бир жерге.\nКан Бакай менен Музбурчак\nКылычын кынга байлантып,\nАны койгон бир жерге."
  },
  {
    "id": "1927",
    "text": "Чогуу койгон бир жерге.\nКан Бакай менен Музбурчак\nКылычын кынга байлантып,\nАны койгон бир жерге.\nАнын бери жагында\nЭштектердин Жамгырчы,\nЭлемандын эр Төштүк\nТемирден көпкөк тон кийип,\nТегиз тулпар ат минип,\nТүбүнө азыр жетчүүдөй,\nКоё берсе Бээжинди\nАзыр бузуп кетчүүдөй,\nАл бир жерде жулкунуп,\nТекши бурут камынып,\nТепсеп кетер эмедей\nТегеректеп жабылып,\nЖабылганын көргөндө\nАкыл-эсин таба албай,\nАлек болду Эсенкан.\nКыялында муну ойлоп,\nЖатмак болду Эсенкан,\nКыстоо түшүп башына\nКызына кошуп, миң кызды\nТартмак болду Эсенкан.\nЭмине деген сөзүнө\nКөнмөк болду Эсенкан,\nЧет-Бээжиндин кандыгын\nБермек болду Эсенкан.\nБир уруу кытай журтуна\nАянбастан кабарды\nСалмак болду Эсенкан,\nКароол кандан бир тобун\nЖыймак болду Эсенкан,\n\fАгача келин, сулуу кыз\nАйдап берип тартууга,\nКан көтөрүп Манасты,\nЖан соогалап өлүмдөн\nКалмак болду Эсенкан.\nЭсенкан кызы Бурулча,\nАй Жаң-Жуңдун Бирмыскал\nЭки кызды баш кылып,"
  },
  {
    "id": "1928",
    "text": "Калмак болду Эсенкан.\nЭсенкан кызы Бурулча,\nАй Жаң-Жуңдун Бирмыскал\nЭки кызды баш кылып,\nКалың кыздын баарына\nЖелбегей торко кийгизип,\nЖелбеген жорго мингизди,\nЧылка кызыл кийгизип,\nЭки кыздын артынан\nКарлуу жерге кар жааса\nКарды көрүп, этин көр,\nКар үстүнө кан тамса\nКанды көрүп, бетин көр!\nОшондой ашкан сулуудан,\nБели тутам, бети айдай,\nКороз моюн, колоң чач,\nКойкойгонду бир бөлүп,\nОолжуган сулууну\nБурулчанын артынан\nТоп-топ кылып жүргүздү,\nОймок ооз, жалжал көз,\nКелеңкер чачпак, найча бел,\nКерилген кызды бир бөлүп,\nАйжаңдын кызы Бирмыскал\nБирмыскалды баш кылып,\nБул сыяктуу сулуудан\nБир тобун бөлүп алыптыр.\nЭки кызды баш кылып,\nКара көздөн миңди алып,\nКанча төөнү баш кылып,\nБилге жүктөп, дилде алып,\nКан Эсенкан баш болуп,\nТартууга чыкты Манаска.\nОшол чакта кан Манас\nКошой менен Бакайга\nАйтып турду мундай сөз:\n«Ургаачыдан уз келет,\nАлдыңа тартуу канчалык\n\fАртык сулуу кыз келет,"
  },
  {
    "id": "1929",
    "text": "Айтып турду мундай сөз:\n«Ургаачыдан уз келет,\nАлдыңа тартуу канчалык\n\fАртык сулуу кыз келет,\nАйта турган сөз келет.\nАлтын, дилде, жибектен\nКанча тартуу бөз келет.\nАзизкандын Алмамбет\nБээжинге мурун кан экен,\nЭсенкандын Бурулча\nАламын деген абалдан\nУбадасы бар экен.\nМенин айткан сиздерге,\nБурулчадай сулууну\nАлмамбеттен айырба.\nАртыкча жандан аз деген,\nЭсенкандын Бурулча\nАнык сулуу кыз деген.\nАй Жаң-Жуң кызы Бирмыскал\nАтагы артык кан деген,\nАшыктыгы Чубакка\nАбалдан ак бар деген,\nУргаачыдан уз деген,\nАкылы толгон кыз деген.\nТилимди алсаң калайык,\nКелер болсо эки кыз\nКалың колду жыялы,\nАлмамбет, Чубак - эки эр\nЭкөөнө ике кыялы!\nСамап келген Бээжиндин\nКызыгын, элим, көрөлү,\nАлып келген дилдесин\nТутамга ченеп бөлөлү!»\nМанастын кебин укканда\nБаары колдун баарысы\nУбаданы бек кылып,\nӨлүп кетер шерт кылып:\n«Ала болуп кеткенди\nАзыр анты урсун!» - деп,\nАк буудай унун чайнашып,\nКолду бекем кармашып:"
  },
  {
    "id": "1930",
    "text": "«Ала болуп кеткенди\nАзыр анты урсун!» - деп,\nАк буудай унун чайнашып,\nКолду бекем кармашып:\n«Эреже мындай болсун», - деп\nЭстүүлөрүн жыйнашып,\nОн эки кандын баарына,\nКарматып чыбык кыйышып,\n\fУбадалуу тунуктар,\nУшундай дешти улуктар,\nКытайды Манас алганда\nБолуп кеткен кызыктар.\nБурулча менен Бирмыскал,\nЭки сулуу баш болуп,\nТартууга келди көп кыздар.\nБоз ала желек туу алып,\nБорумун көрүп Манастын\nКаканчын Бээжин кубанып,\nЭсенкан менен Ай Жаң-Жуң,\nБекер журтту кырба, - деп,\nЭр Манастын алдына\nТартуу тартып суранып,\nКаканчылуу Бээжиндин\nКандыгын бердим билип кет,\nАстымдагы алтын так\nСизге бердим минип кет!\nКыргын кылба журтумду,\nКачырбачы кутумду.\nСизге тартуу кылайын,\nКырк кан кытай элимди!\nЭзкара каным өлтүрүп,\nСындырба менин белимди!\nБейилиң, канча кан болгун,\nБердим Бээжин жеримди!\nКан көтөрүн элиме,\nКызматыңды кылайын,\nАйтканыңа көнөйүн,\nКырылып кеткен адамың -\nКунун азыр берейин!"
  },
  {
    "id": "1931",
    "text": "Кызматыңды кылайын,\nАйтканыңа көнөйүн,\nКырылып кеткен адамың -\nКунун азыр берейин!\nТамдын баарын уратпа,\nТалды кесип кыйратпа,\nУялуу кытай эл эле\nУйпалап жүрүп кууратпа!\nМанас, кан экениң чын болсо,\nКазба менин орумду,\nКайнатпа менин шорумду!\nМен да сендей кан элем,\nБайлаба менин колумду,\nТалкалаба бутумду,\nТалаалатып койбогун,\n\fДалай кытай журтумду!\nКеп билбеген кежирлер\nМуну угуп күйүнгөн,\nБээжинге Манас кирет, - деп,\nМындан мурун кырк жылы\nБээжиндеги Карыкан\nДаңзасына чийилген.\nАйландыра качырган,\nАк жолборс эми сен болдуң,\nАмалым таап кача албай,\nКолго түшкөн мен болдум.\nКөрө сала качырган,\nКөк жал арслан сен болдуң,\nКаарыңдан кыз тартып,\nКолго түшкөн мен болдум!»\nЭсенкан мындай дегенде,\nКароол кандын баарысы\nТаазым кылып Манаска\nТизесин бүгүп жүгүнүп,\nКулдук уруп ийилип,\nАрт жагынан калың кыз\nТаазым кылып Манаска:\n«Бирмыскал менен Бурулча,\nЭкөө баштык бир миң кыз»."
  },
  {
    "id": "1932",
    "text": "Арт жагынан калың кыз\nТаазым кылып Манаска:\n«Бирмыскал менен Бурулча,\nЭкөө баштык бир миң кыз».\nБаары келди жоодурап.\nЖакут, дилде, көөр таш\nАтандарга артылып,\nАппак күмүш, сары алтын\nБил үстүнө тартылып,\nБаары колдун баарысы\nЧогулушуп турушуп,\nТартууга келген кыздарды,\nДалай алтын, дилдени\nОлжо кылып бөлүштү.\nАлтын менен дилдени\nКазатка келген көп кошуун\nЖүктөй албай калды эми,\nАйдай аппак сулууну,\nАдамзатта тунугу\nКалың жаткан кошуундар\nҮптөй албай калды эми,\nУялуу журт, калың эл\n\fУбадалуу Кошойду\nКалыстыкка алды эми.\nБарган колдо арман жок,\nКалыс болуп эр Кошой,\nОлжо бөлө келгенде\nКуру адам калган жок.\nКарысы Кошой, эр Бакай\nАкыл-кеңеш кылды эми,\nАй Жаң-Жуң кызы Бирмыскал\nАлтындан чатыр тиктирип,\nЧубакка ике кыйды эми.\nМузбурчак, Көкчө калыска\nМунун баарын жыйды эми.\nЭсенкан кызы Бурулча\nАлтын айдар, чок белбоо,\nАзизкандын Алмамбет\nБуга ике кыйды эми.\nАкбалтайдын Чубагы"
  },
  {
    "id": "1933",
    "text": "Алтын айдар, чок белбоо,\nАзизкандын Алмамбет\nБуга ике кыйды эми.\nАкбалтайдын Чубагы\nТаш-Көпүрө шаарына,\nБашына таажы кийгизип,\nАлтын такты мингизип,\nЖарым кандын элине\nАлып барып кан кылды.\nАлтын айдар, чок белбоо\nАзизкандын Алмамбет\nТыргоот деген кытайга\nАлмамбетти кан кылды.\nТүрлүү-түрлүү сөгүлтүп,\n(Туш-тушунан баарынан)\nОн эки кандын кошуунун\nТуш-тушунан кан кылды.\nКырк чоро менен Манасты\nКыргыз, кытай биригип,\nКырк жылы сууга чыласа\nКыярып түрү оңбогон,\nКырк жылы селге кетсе да\nКылт этип чети койбогон,\nАлтын түрдүү килемди\nАлып келип жайды эми,\nАйкөл Манас султанды\nАл килемдин үстүнө\nОлтургузуп алды эми.\n\fЭнчи бөлүп берчүүдөй,\nКалың кытай чуркурап,\nМанасты тегеректеп алды эми,\nКан Эсенкан баш болуп,\nЧынчуу кандуу улугу\nМанасты чын көтөрүп алды эми.\nЭсенкандын алтын так,\nАлтын такка мингизип,\nКаканчындын Бээжинге\nКан көтөрүп салды эми.\nАлым алып Бээжинден\nАлтын так минип, кан болуп,"
  },
  {
    "id": "1934",
    "text": "Каканчындын Бээжинге\nКан көтөрүп салды эми.\nАлым алып Бээжинден\nАлтын так минип, кан болуп,\nОн эки кандын калың кол\nКөңүлү текши жай болуп,\nКошой, Бакай кары бар,\nБерендердин баары бар,\nУшу жолу Бээжинге\nКыйла кызык салдырып,\nЭркин болду кыргыздар.\nЭр Манасы баш болуп,\nКыздан алым алдырып,\nКырк кандын эли кытайга\nТүтүнгө бир ат салдырып,\nТүк койбой жыйып алдырып,\nКыргыздын колу жесин, - деп,\nСемизден өгүз сойдуруп,\nКароолду мыктап койдуруп,\nБаргандын баары бек болуп,\nАласы жок көп кошуун\nТемирдей текши көк болуп,\nСулайман жетпес Бээжинден\nСурак кылып турду эми,\nИскендер жетпес Бээжинге\nСалык салып турду эми.\nСоюшуна бээ кылды,\nАлык-салык көп алып,\nКөп кытайды жөө кылды.\nКан болгон соң бусурман\nКаканчында Бээжиндин\nБуласын булап алганы.\nАлык-салык көп тартып,\nАзапка кытай калганы.\n\fЭки үйүнө бир казан\nЖан сакта - деп сурады.\nАлтын, күмүш, көөрдөн\nАлым алып сурады.\nЭсенкандын элинен"
  },
  {
    "id": "1935",
    "text": "Жан сакта - деп сурады.\nАлтын, күмүш, көөрдөн\nАлым алып сурады.\nЭсенкандын элинен\nЭсепсиз журтту жыйды эми,\nАлтымыш күнү той кылып,\nШуйкучу деген кытайды\nЧын бусурман кылды эми.\nШуйкучудай кытайды\nКылыч менен кыйдырып,\nБалта менен бастырып,\nЭрки менен буруттун\nБоло берди, Шуйкучу,\nЖалганына бусурман,\nЧынында кытай бу болуп,\nЖүрө берди, Шуйкучу\nАшмачы болуп Манаска\nКире берди, Шуйкучу,\nКандай кылган элдигин,\nКан Манастын кемдигин\nБиле берди, Шуйкучу,\nКылыгы менен жоругун\nЖазып жүрдү, Шуйкучу.\nСулайман барбас Бээжинге\nСалтанаттуу кан болгон\nМанасты мындай таштайлык,\nЭмдиги сөздү баякы\nКачып кеткен Бээжинге\nКоңурбайдан баштайлык.\nТүп-Бээжиндин өзүнө,\nКарыкандын алдына\nБарган экен Коңурбай,\nАаламга кабарды\nСалган экен Коңурбай.\n«Бусурманга чалдырдык,\nЭсенкандын Бурулча\nБурутка биздер алдырдык.\nКармашканда кан өлдү,\nКара аламан баары өлдү.\nКулагы темир чоң балбан\nКутан алп барып жайланды,"
  },
  {
    "id": "1936",
    "text": "Кармашканда кан өлдү,\nКара аламан баары өлдү.\nКулагы темир чоң балбан\nКутан алп барып жайланды,\n\fКырк төрөсү баш болуп,\nМанжуунун каны Эзкара\nКолго түшүп байланды.\nКара калмак калкыңдан\nКайран Жолой кан өлдү,\nТөмөнкү шибээ канынан\nЫлама балбан дагы өлдү.\nТыргооттун каны эле,\nКатын да болсо Канышай\nКараан кылган жан эле,\nКаптап бурут келгенде\nТыргооттордон бул өлдү.\nСолоон деген элиңден\nӨлбөгөн жерде калышып,\nТынбастан алты ай салышып,\nЭсенкандын Бөрүкөз\nБул сыяктуу эр өлдү.\nКыйын согуш салдырдым,\nКыйын кыраан эрлерди\nБуруттарга алдырдым.\nУшу кезде чочунам\nБуламды була алат, - деп,\nАлымын тактап бербесек,\nАйтканына көнбөсөк\nАзапты Манас салат, - деп,\nМанасы кыйын эр экен,\nШай колдогон шер экен,\nЖыйнап койгун бөлөгүн,\nУшу жаткан Бээжинди\nЖеке кырчу эр экен.\nКытай, бурут аралаш -\nКалың уруш болгондо,\nКан Мадыкан болбосо\nЧиет эле сызыкты,\nБашыңарга Карыкан,\nКылат эле киши кылбас кызыкты!"
  },
  {
    "id": "1937",
    "text": "Кан Мадыкан болбосо\nЧиет эле сызыкты,\nБашыңарга Карыкан,\nКылат эле киши кылбас кызыкты!\nАра жерден чаң чыгып,\nКачкын чочко сыр билги,\nАлмамбет жоого да чыгып,\nУлак кандын Сыргагы\nУшундай эрди көрбөдүм,\nУмачтай ачты уйкумду,\n\fСыргак кырып таштады\nУялуу кытай журтуңду.\nУзун бойлуу, кең далы,\nМанаска тете эр экен,\nАкбалтайдын Чубагы.\nКапилетте сөз тапкан,\nКараңгыда көз тапкан,\nБекип жаткан бел тапкан,\nБел байлаган эр экен,\nБерен Бакай дегени.\nАдамзатта шер экен,\nОшолордун баарысын\nКүтүп жүргөн Манасы\nЗорлугу тоодой эме экен.\nБир караса - бир киши,\nЖанына барса - миң киши.\nАркасынан качырсам\nАжыдаар түрү бар,\nАйкырып айза сунганда\nАлты миң эрдин сүрү бар.\nЖер жүзүнө үрмөтү\nТолгон экен Манастын\nАр кайдан келген чоросу\nДал өзүндөй Манаска\nБолгон экен Манас кан.\nАр ким азар салбаптыр\nУшу келген Манаска\nАй-ааламдын журтунан\nУкурук кайрар калбаптыр.\nБеттеп жоого киргенде\nБерендерден сурасаң"
  },
  {
    "id": "1938",
    "text": "Ай-ааламдын журтунан\nУкурук кайрар калбаптыр.\nБеттеп жоого киргенде\nБерендерден сурасаң\nАлмамбет, Чубак дагы бар,\nКыйкырып жоого кирерге\nАжыбай, Бакай каны бар.\nКыз менен алтын, көөр таш\nКылчайбастан бербесек\nКызык кылар жери бар.\nЧындаганда Сыргагы\nЧыңоолуу кызыл темирдей,\nЧын айкырса Манастын\nЧоңдугу тоонун теңиндей».\nКөөдөнгө батпай көп санаа,\n\fЧоң канына барганда\nКытайлардын Коңурбай\nКөзүнүн жашы он талаа.\nКоңурбайдын өзүнө\nКарыкан туруп муну айтат:\n«Кырк дарбаза Бээжиндин\nБир эшигин көрдүңбү?\nКүн батыш карап ачылган,\nДоор-кыямат болгуча\nАлдырбайт Бээжин калаа, - деп,\nКапкасына жазылган.\nАчкадан Бээжин өлбөйт, - деп,\nУшу турган Бээжинге\nКудайдын нуру чачылган.\nНур төгүлгөн жер ушул\nОтуз адам илгертен\nАлтын так минген жер ушул.\nСулайман келип Бээжинге\nКайта кеткен эр ошол,\nСуук кол келип тийбеген\nЭсен калган эл ошол,\nЭрдигин билип Манастын\nЭчен кыстап бурутту\nАлалбаган мен ушул."
  },
  {
    "id": "1939",
    "text": "Эсен калган эл ошол,\nЭрдигин билип Манастын\nЭчен кыстап бурутту\nАлалбаган мен ушул.\nУшу Бээжин шаарына\nЭче балбан аттанган,\nИчинен ала жоо чыгып,\nУшу турган Бээжинге\nАлты ай сурак кылат, - деп,\nАлты жыл мурун кан Манас\nДаңзабызга катталган.\nОшо турган Манастын\nКабарын уккан күйүнгөн,\nАлмамбет Манас биригип,\nБээжинди сурап алат, - деп,\nБичигине чийилген.\nАлты ай Манас кан болот,\nАндан кийин жай болот.\nАлым алса аябай\nДүнүйөгө караба».\nМинтип айтып Карыкан\nКаарды катуу салды эми,\n\fКабар кылып Бээжинге\nТолуп жаткан усталар\nБаарын жыйып алды эми.\nУсталары келгенде\nБуйрукту катуу кылды эми,\nКурчтун жайын билүүчү\nКылдаттарын жыйды эми.\nУсталары келишип,\nСабына алтын тарттырып,\nБетине ууну жаптырып,\nЖасай берди айбалта\nКөргөн жанды кубантып,\nАжыдаардын уусуна\nАлты, жети сугартып.\nТийгенде ажал жетсин, - деп,\nБадырап кыйрап кетсин, - деп,\nКез болуп калган душмандын\nАжалы минтип жетсин, - деп,"
  },
  {
    "id": "1940",
    "text": "Бадырап кыйрап кетсин, - деп,\nКез болуп калган душмандын\nАжалы минтип жетсин, - деп,\nТагын Манас мингенде\nТарыккан жок Карыкан,\nДалайларын кырганда\nАрыккан жок Карыкан.\nКыйладан бери кан экен,\nӨзү капыр дебесе\nКасиеттүү жан экен.\nКашына келер балааны\nАлты айдан мурун Карыкан\nБиле турган жан экен.\nБүткүл Бээжин калааны\nИйирип турган кан экен,\nКарыкандын өзүнө\nЖакындашы ал экен.\nБилгичтигин карасаң,\nАлөөкөнүн Коңурбай\nКарыканча бар экен.\nЫлайыктуу айбалта\nАлты ай жасап бүттү эми.\nБалтаны алып Коңурбай\nКүндүзүндө тынч албай,\nТүн ичинде уйку албай,\nЧардай берди Коңурбай.\nКошой, Бакай баш болуп,\n\fКан экенин билгизген.\nБээжинге Манас кан болуп,\nАлтын так минип калды, - деп,\nЖелмаянды мингизип,\nҮзүктөй калпак эр Шууту\nСүйүнчүгө жиберген.\nКаныкейдин алдына\nЖалпак өркөч кара нар -\nЭр Манастын Желмаян,\nЖелгенине жел жетпейт,\nБасканына мал жетпейт,\nАйбандан күлүк Желмаян\nКараса көзгө илинбейт,"
  },
  {
    "id": "1941",
    "text": "Желгенине жел жетпейт,\nБасканына мал жетпейт,\nАйбандан күлүк Желмаян\nКараса көзгө илинбейт,\nЖүгүргөнү билинбейт.\nМына ошондо эр Шууту\nКалкка кабар салды ошол,\nТаласта аргын, огойго,\nКайнардын кара көзүнө,\nСүйүнчүлөп барды эми\nКаныкейдин өзүнө.\n«Каканчындын Бээжинге\nКаптап уруш салды, - деп,\nТынбастан алты ай салышып,\nБуздук Бээжин ордосун,\nСойдук кечил молдосун,\nТартып алдык Бээжинден\nЭчен сонун жоргосун.\nЧыгардык Бээжин чаңдарын,\nКырдык эчен кандарын.\nАтактуу кытай Бээжиндин\nТалынын баарын сулаттык,\nТамын түртүп кулаттык.\nБайгамбар баспас Бээжинди\nБашынан кирип жол салдык,\nЭч ким тийбес Бээжинге\nИчине кирип кол салдык.\nКол салгандын үстүнө\nЭчен сонун олжо алдык,\nБилге жүктөп дилде алдык.\nКара көздөн миңди алдык,\nИскендер тийбес Бээжинге\nИлесин таап кол салдык.\n\fЧалыяр жетпес Бээжинди,\nЧалкан салып ичине\nЧаркыбыз жетип биз алдык,\nТопон суу тийбес Бээжинди,\nТоз-тоз кылып эл-журтун"
  },
  {
    "id": "1942",
    "text": "Чалкан салып ичине\nЧаркыбыз жетип биз алдык,\nТопон суу тийбес Бээжинди,\nТоз-тоз кылып эл-журтун\nТалкалап жатып биз алдык.\nТашталканын чыгардык,\nАйзанын учун кан кылдык,\nАсман, жерди чаң кылдык,\nАралап жүрүп кытайды\nКырып-жоюп дал кылдык.\nАлтын таажы кийгизип,\nАйкөл Манас баатырды\nЧоң Бээжинге кан кылдык».\nКабарга Шууту барган соң,\nКабар берип калган соң,\nКан катыны Каныкей -\nКарасурдун сулуусу,\nБусурмандын урдуусу\nКабарга Шууту барганда\nЫйлап турду зыркырап,\nКөзүнүн жашы он талаа,\nБоздоп турду буркурап.\nКаныкей кайдан сүйүндү,\nСүйүнмөк түгүл күйүндү.\n«Бээжинди билди дегиче,\nМээнетти билди десеңчи!\nАлтын так минди дегиче,\nАжалы жетти десеңчи!\nКыян тийбес Бээжинге\nКыйкырып айза салганы,\nКырылып журттун калганы.\nТопон суу баспас Бээжинге\nТоктобой кирем дедиби,\nТоссом тилим түк албай,\nАркада эркек бала жаш\nМени тозокко салам дедиби?!\nБайгамбар баспас Бээжинге\nБаркым жетет дедиби?!"
  },
  {
    "id": "1943",
    "text": "Аркада эркек бала жаш\nМени тозокко салам дедиби?!\nБайгамбар баспас Бээжинге\nБаркым жетет дедиби?!\nМаңдайкы сөөгүм кайкы эле,\nБадышам көзү өткөн соң\nКүн көрөрүм тайкы эле.\n\fБээжинди журтум алганы -\nБейпайга бейбак калганы!\nБелеси кымбат Бээжинди\nБеш күнчүлүк жол - деди,\nБереним өзүн зор - деди,\nБээжиндин журтун кор - деди.\nБээжинге туруп кан болсо\nКыймалуу жактан чалдырат,\nКызыга берсе Бээжинге\nКыраандардын баарысын\nКытайга белек алдырат!\nБир угушум Бээжинден\nБарган кайра тартпаган,\nКезиккен эсен кайтпаган!\nБезеленип сураса\nБээжинде турган өлүүчү,\nБейлесеңчи, эр Шууту,\nБерзентин качан көрүүчү?!\nБээжинде жатып мерт болсо\nАдырда жылкы ала баш,\nАркада эркек бала жаш,\nАрка кылар тууган жок,\nАгайындын баары кас,\nТаласта аргын, огой өзү баш,\nӨлүп кетсе Бээжинден\nКургабай калат көздө жаш!»\nОшо түн жатып Каныкей\nОйлобогон иш көрдү,\nОпурталдуу түш көрдү:\nТаластан чыгып өрт күйүп,"
  },
  {
    "id": "1944",
    "text": "Ошо түн жатып Каныкей\nОйлобогон иш көрдү,\nОпурталдуу түш көрдү:\nТаластан чыгып өрт күйүп,\nБелестин баары ураптыр,\nЧалкар көл, дайра соолуп,\nЧынар терек куураптыр!\nУйкудан чочуп ойгонуп,\nЫйлап турду чыркырап,\nКандын кызы Каныкей\nБоздоп турду буркурап.\nКабыргасы сөгүлүп,\nКөзүнөн жашы төгүлүп,\nКөңүлү жаман бөлүнүп,\nКең дүнүйө тар болуп,\nКелберсиген Манасты\n\fБир көрүшкө зар болуп.\nЗар боло турган себеби\nБээжинге казат ачарда,\nСеметейди тууган соң\nОн күндөн кийин жөнөгөн.\nКызыгына Манастын\nБатпай калган эмеспи,\nКумар болуп төрөгө,\nКучакташып Каныкей\nЖатпай калган эмеспи!\n«Бейлебей жатса Бээжинде\nБереним кокус өлөт, - деп,\nБиттейинде бириккен,\nБармактайда баш кошкон\nБейбакты качан көрөт?» - деп,\nКайгырып туруп Каныкей,\nКарагаттай кара көз\nКамчы бою жаш кетип,\nИтелгидей кара көз\nИрмеген сайын жаш кетип,\nАлсырап ыйлап тура албай,\nАлапайын таба албай,\nҮзүктөй калпак Шуутуга\nАлты күлүк ат берип,"
  },
  {
    "id": "1945",
    "text": "Алсырап ыйлап тура албай,\nАлапайын таба албай,\nҮзүктөй калпак Шуутуга\nАлты күлүк ат берип,\nАлакандай кат берип,\nКүйүтүн айтып чыркырап,\nКүйүп-бышып буркурап,\nКарача кандын кан Сайкал\nТартууга берген Ар буудан\nАлтымыш кулун өлтүрүп,\nАсырап баккан Ар буудан\nБашына үкү тактырып,\nСеметейге энчилеп,\nКырк чорого бактырып,\nМанаста турган Тайбуурул\nАсый чыкма чагы эле,\nКазатка минер табы эле,\nАр мүчөсү артыкча\nАйбандан башка мал эле.\nБугудай мойнун бураган,\nБута бою аң келсе\nБуйдалбастан чураган,\n\fБуудандыгын эшитип,\nБуттап алтын, зер берип,\nБукардын каны сураган.\nСураганга бербеген,\nБермек түгүл Буурулду\nБейдаарат киши минбеген.\nАркардай мойнун бураган,\nАркан бою аң болсо\nАйныбастан чураган,\nАлмадай мойну ийилген,\nАйза бою жар келсе\nЭликтей чурап түйүлгөн,\nКара байыр казанат,\nКалбыр өпкө, жез билек,\nТуудум деген эне жок,\nТуудурган айгыр ата жок,\nТунук кайып баласы.\nБалтыр бешик Семетей"
  },
  {
    "id": "1946",
    "text": "Туудум деген эне жок,\nТуудурган айгыр ата жок,\nТунук кайып баласы.\nБалтыр бешик Семетей\nБадананы кийгизип,\nЫрым кылып эрбейтип,\nСеметейди мингизип,\nАлтын, жакут жамбыны\nКуржунуна салды эми,\nЧоң атасы Жакыптын\nАк батасын алууга\nСеметейди жетелеп,\nКаныкей жүрүп калды эми.\nЧоң атасы кан Жакыптын үйүндө\nЧапчакка салган бозо бар,\nАл бозонун ичинде\nЧачама уусу кошо бар.\nОшол кезде кан Жакып\nЧалгырты бар көзүндө,\nЧалганы жүргөн өзүмдү.\nКыйшыгы бар көзүндө,\nКыңырты бар сөзүндө,\nАйласы келсе аябай\nКылганы жүрөт өзүмө.\nКарап туруп сүйлөшүп,\nБайбичеси Бакдөөлөт\nАл экөө кеңешип:\n«Катынында калк бузган,\n\fКыз экенде шуркуя\nКылым чайкап журт бузган.\nКыз кезинде бейбактын\nАалам көргөн дүмөгүн:\n«Аламын» - деп, барганда\nАч болот менен Манастын\nЖара сайган билегин.\nАйыкпаган чоң чырды\nКураганы келатат,\nЭрбеңдеген эмесин\nЭэрчитип таңып алыптыр,\nБирдемени биздерден\nСураганы келатат».\nМуну Жакып айтканда,"
  },
  {
    "id": "1947",
    "text": "Ээрчитип таңып алыптыр,\nБирдемени биздерден\nСураганы келатат».\nМуну Жакып айтканда,\nБезге сайган эмедей\nЧочуп кетти Бакдөөлөт:\n«Оңбогон как баш, оңбойсуң!\nКачан болсо каржактап,\nБузугуңду койбойсуң!\nМинтип жүрсөң, как баш чал,\nЭзели сен оңбойсуң!\nСакалыңдын агында.\nӨлө турган чагыңда\nУшундай сөздөн калбайсың!\nАйзага таккан желегиң,\nАман жүрсө Семетей -\nАйкөлүң Манастан тууган белегиң.\nТулпардан тууган туягың,\nТуйгун Манас балаңдан\nТуулган жалгыз чунагың.\nОң оюлуп жыйылып,\nКапыр менен бусурман\nКаршылашып турганда\nБатадан бүткөн кырааның.\nКарасаң боло ой как баш,\nУшу Манас барында\nКара сууда кеме жок,\nКалайык журт, жер үстү\nСага каш кайтарар эме жок!\nБалаң Манас барында\nБал менен оозуң чайкадың,\nӨзүң улук жан болдуң,\n\fҮйүрүң өсүп, эл-журтка\nЧынар терек, тал болдуң.\nМанастын көзү жумулса\nЧынар терек кыйылар,\nАзыр турган кандыгың\nСуу сепкендей тыйылар.\nАйтканыңа көнбөстөн,"
  },
  {
    "id": "1948",
    "text": "Чынар терек кыйылар,\nАзыр турган кандыгың\nСуу сепкендей тыйылар.\nАйтканыңа көнбөстөн,\nАргын көчөр бир жерге,\nДегениңе көнбөстөн,\nОгой кетер бир жакка.\nӨлбөсөм көрөм, алты иттен\nАйыкпас азап көрөрсүң.\nКөк жал Манас чолпон, - деп,\nОшондо какшап, как баш чал,\nАжалдан мурун өлөрсүң!\nКабыл болбой тилегиң,\nКакшанасың, как баш чал,\nКөмүүсүз калат сөөгүң.\nБайкасаңчы, как баш чал,\nБадыраң темир курч эмес,\nБалам, - деп, как баш, ишенбе,\nАлты уулуң сага журт эмес!\nКурама темир курч эмес,\nКутурган иттер журт эмес!\nАйкөл Манас өлгөндө\nАлтының болбойт көмүрчө,\nАзап кылып алты кул\nАйылыңды чабар семирсе.\nКүмүшүң болбой темирче,\nКүнүң Манас өлгөн соң,\nКүмүрөй болгон алты кул,\nЖуртуңду чабат семирсе.\nБаданаң болбойт кийизче,\nБаркыңды билбейт тыйынча\nШумкардын көзү жумулса\nТел кулунуң жебейби,\nТемине бербе, куу сакал:\n«Тек олтурчу!» - дебейби!\nОйлончу, кокуй, как баш чал,\nОшо сөзү жебейби!"
  },
  {
    "id": "1949",
    "text": "Темине бербе, куу сакал:\n«Тек олтурчу!» - дебейби!\nОйлончу, кокуй, как баш чал,\nОшо сөзү жебейби!\nЧуңкурду көрбөйм талаача,\nАлты эмеңди көрбөймүн\n\fБерен Манас балача.\nБашыңдагы суусар бөрк\nЫргатканы келатат,\nБаласын атка мингизип,\nБатаңды сурап өзүңдөн\nКөөнү келсе, зар алып,\nЖыргатканы келатат,\nКөңүлүң таап өзүңдү\nЖай кылганы келатат.\nКаада билген Каныкей\nКарыганда, куу сакал,\nСени бай кылганы келатат».\n(Бакдөөлөттөй байбиче)\nКайран келин Каныкей\nБадана кийин балкылдап,\nБатасын сурап Жакыптын\nБасып келди жаркылдап:\n«Кан ата, батаңды берчи алайын,\nСапарга кеткен уулга\nАндан кабар салайын,\nАлыска кеткен балаңыз!\nАга кабар берген соң,\nАлдейлеп келген Семетей\nАй кашында чолпонум,\nАйым, күнүм, солтонум,\nЭш кармаган жалгызым!\nТөбөмдө чолпон жылдызым,\nЖакамда жанат кундузум,\nОозумду ачып өпкөнүм,\nКөзүмдү ачып көргөнүм.\nӨзөндөн аккан булагым,\nӨлгөндө көргөн чунагым.\nКара кашка тынарым,"
  },
  {
    "id": "1950",
    "text": "Көзүмдү ачып көргөнүм.\nӨзөндөн аккан булагым,\nӨлгөндө көргөн чунагым.\nКара кашка тынарым,\nМаңдайга бүткөн чынарым.\nКанаттуудан шумкарым,\nТөрт аяктуу тулпарым,\nБатаңды сурап мен келдим.\nКан ата, сенден тилендим» -\nДеп, ошондо Каныкей\n(Алтын менен жакутту\nАлып берди Каныкей.)\nБаласын алып көтөрүп,\n\fКулдук уруп жүгүнүп,\nБата сурап ийилип,\nКарап турду Каныкей.\nЧоң атасы Жакып кан\nЖакутту карап көрдү эми,\nКара ниет кан Жакып\nСеметей жалгыз балага\nЧала бата берди эми.\nБатасын алып Жакыптын,\nБайкуш катын Каныкей\nЫргала басып шоодурап,\nБасып келди ордого.\nОрдого басып келгенде:\n«Олуя барбас Бээжинге\nОйлобой жатса өлөт, - деп,\nОёнум, арслан, айкөлүм,\nОрдого качан келет, - деп,\nТопон суу баспас Бээжинге\nТоктоп калса өлөт, - деп,\nБереним, султан, кабылан\nБейбагын качан көрөт? - деп,\nЧыңырып ыйлап чыркырап,\nАлты күлүк ат берди,\nТайбуурулду мингизип:\n«Кайта бачым баргын», - деп,"
  },
  {
    "id": "1951",
    "text": "Чыңырып ыйлап чыркырап,\nАлты күлүк ат берди,\nТайбуурулду мингизип:\n«Кайта бачым баргын», - деп,\nШууту кулдан тапшырып,\nАлакандай кат берди.\nКаныкей антип турганда\nАгынай кызы Арууке:\n«Азыраак калды айына,\nТөрөй турган болдум, - деп,\nСагынгандын датынан,\nТөрөбөстөн баланы\nКыяматтын сапарга\nЖөнөй турган болдум, - деп,\nБедердүү алтын жоолугум,\nБереним, баатыр сен Шууту,\nБелекке муну ала бар,\nТөрөй турган болду, - деп,\nАзыз тууган төрөмдөн\nСүйүнчүңдү ала көр!\nАтына каткан жүгөнү,\n\fЭркек, кызын ким билет,\nЖетилип калды күмөнү».\nМуну угуп, Шууту кул\nБуурулду минип булкунтуп,\nЭри өлгөндөй жулкунтуп,\nАстындагы Тайбуурул\nУчкан куш менен жарышып,\nОкоро түйгөн ак тизгин\nОң колунда карышып,\nАшкере күлүк Буурулдун\nОозу менен алышып,\nТаманы жерге тарсылдап,\nКара болот ооздук\nКөмөкөйдө карсылдап,\nКөрүнгөндө көрүнүп,\nКөрүнбөй калып созулуп,\nКөк түтүн болуп бөлүнүп,\nБаскан ташы быркырап,"
  },
  {
    "id": "1952",
    "text": "Көрүнгөндө көрүнүп,\nКөрүнбөй калып созулуп,\nКөк түтүн болуп бөлүнүп,\nБаскан ташы быркырап,\nУчкан куштай зыркырап,\nЭти качып калыптыр.\nЭпсиз тулпар Тайбуурул\nБаш-аягын сурасаң -\nКең Таластан чыкканы\nАлты күнү жол жүрүп,\nАянбастан мол жүрүп,\nЖакындашып Бээжинге\nКалган экен эр Шууту.\nБилгичтиги кылымдан\nОзуп жүргөн кези экен,\nАлөөкөнүн Коңурбай:\n«Таластан кабар келет», - деп,\nТүп-Бээжиндин түбүнөн\nТүн ичинде уйку албай,\nКүндүзүндө тынч албай,\nАңдып карап жолдордон\nТозуп жүргөн кези экен.\n«Быйыл Бээжин тагына\nКонор кези болду, - деп,\nАяр катын Каныкей\nАкылга дыйкан жан эле,\nМуну билер кези болду, - деп,\nАрага киши салат, - деп,\n\fБээжинде жаткан буруттан\nКабарын катын алат, - деп,\nКаныкейден сөз укса\nБекинип Манас калат, - деп,\nБээжинде кытай көп журтту\nМындан бетер буруттар\nБейпайга дагы салат», - деп,\nКечилдин каны Коңурбай\nАй-ааламга ал жеткен,\nАрышы жетип Бээжинге\nАкылы толук кан болгон."
  },
  {
    "id": "1953",
    "text": "Кечилдин каны Коңурбай\nАй-ааламга ал жеткен,\nАрышы жетип Бээжинге\nАкылы толук кан болгон.\nЖүргөнүнөн чаң чыккан,\nДобушунан жан чыккан,\nАйласы артык ыктуу экен,\nАдам жеткис мыктуу экен,\nТелегейи тең экен,\nАмал-айла ойлонуп,\nМанасты аңдып жүргөн кези экен\nБыйыл олжосун алган чагы экен,\nКабарга келген Шуутуну\nАңдып турган кези экен.\nАлачыктай зор Калча,\nАянган жок Шуутудан.\nАбайлап Шууту караса\nАкылдан азды дал болуп,\nКоңурбайды көргөндө\nЭч акылын таба албай,\nТуруп калды маң болуп.\nКарап турса Коңурбай\nКөзү көрдүн оозундай,\nКөрүнгөндү соргондой,\nКөзү көлдүн буткулдай,\nКөрүнгөндү жуткандай.\nМурду тоонун сеңирдей,\nӨзү көкө теңирдей.\nКаш-кабактын ортосу\nТөбөсү түшкөн көргө окшойт.\nЖазы маңдай, кең жайык\nБөлүнүп калган төөгө окшоп\nЖоо бөрүсү эр Калча\nЖолуккан жерде аянбай,\nАлгара тулпар булкунтуп,\n\fЭри өлгөндөй жулкунтуп,\nЖолборстой көзү чачырап,\nКаалгадай кашка тиш\nТиштегенде бычырап,"
  },
  {
    "id": "1954",
    "text": "Эри өлгөндөй жулкунтуп,\nЖолборстой көзү чачырап,\nКаалгадай кашка тиш\nТиштегенде бычырап,\nОт чагылып көзүнөн,\nШамал чыгып оозунан,\nКаарына туралбай,\nАлөөкөнүн Коңурбай\nТоодон учкан аскадай,\nКеле жатыр дүркүрөп.\nКоңурбайды көргөндө\nКабарга келген Шууту кул\nБилегинен сап кетти,\nЖүрөгүнөн кап кетти.\nКайра тартар айла жок,\nАстынан чыкты Коңурбай.\nКаарына бата албай,\nЫсыгына тура албай,\nКара түшкүн камчысын\nКармай калып имерип,\nАсый чыкма Буурулду\nТакымга тартып жиберип,\nТакымга камчы тийгенде\nАстындагы Тайбуурул\nЗакым болуп бөлүнүп,\nУчуп кеткен эмедей,\nАңтарылып кара жер\nАрт жагына бүгүлүп,\nЖердин жүзү закымдап,\nТөрт аягы шакылдап,\nКайда экени билинбейт,\nТуяк жерге илинбейт,\nУчуп барат Тайбуурул.\nТуягы тийген кара жер\nКемегедей оюлуп,\nБаскан жери быркырап,\nТөрт аяктын даңканы\nТак төбөдө зыркырап,\nАла качып элирип,\nАнда-санда көрүнүп,\nКөрүнүп көзгө илинбей,\nБулут болуп бөлүнүп,"
  },
  {
    "id": "1955",
    "text": "Ала качып элирип,\nАнда-санда көрүнүп,\nКөрүнүп көзгө илинбей,\nБулут болуп бөлүнүп,\n\fУзап калды Тайбуурул,\nАлгарадай тулпардан\nБир чакырым түйүлүп!\nЖелгенине жел жеткис,\nЖетик экен Тайбуурул,\nБасканына мал жеткис,\nБашкача экен Тайбуурул.\nЫргайтынын белинде\nАры-бери жүрүшүп,\nЫргалышып турганда\nЧындап уруш Алмамбет\nТөө чүкөдө салганда,\nАк Сайкалдай сулууну\nАдамдын шери зор Манас\nАттан эңип алганда,\nАманат жандын дартынан:\n«Акыреттик болом», - деп,\nТартууга берген Тайбуурул,\nБейжай баатыр кыз Сайкал\nБелекке берген Тайбуурул,\nЖал-куйругун көшүлтүп,\nСалып берген Тайбуурул.\n«Казатка минип жүрсүн», - деп,\nТулпардыгын билсин», - деп,\nСынап берген Тайбуурул.\nАркасы бийик, зээри бас,\nАдырга чапса оюбас,\nАлтымыш асый болгуча\nАзуусун чалып карыбас,\nЖет-кайтка минсе арыбас,\nЖетимиш күнү да түнү,\nКатар муну минсе да\nСыр билгизип тайгылбас.\nКылчайып артын карабай,\nКыйын качты Шууту кул."
  },
  {
    "id": "1956",
    "text": "Катар муну минсе да\nСыр билгизип тайгылбас.\nКылчайып артын карабай,\nКыйын качты Шууту кул.\nТегерете карабай,\nТеңгече жанын аябай\nЧындап катчы Шууту кул.\nАсты жагын караса\nМунарыктап көрүнгөн\nҮстү көбүк, туман-буу,\nБет алдына кез келген\n\fКара баткак, кара суу.\nКара сууга союуга,\nАстындагы Буурулду\nОлжо кылып алууга,\nАрт жагынан келаткан\nКоңурбайдын оюнда:\n«Алтын, күмүш артсам, - деп,\nАстындагы Буурулду\nШууту кулду сулатып,\nКарыканга тартсам, - деп.\nАстындагы Буурулду\nКалкандарын калдайтып,\nКалдай минер ат экен,\nБелдемчисин байланып,\nБээжин минер ат экен,\nЫрысы жок бурутка\nКайдан бүткөн ат экен?!\nСейилдикке минишке\nТабылгыс экен буурул ат,\nАлтын үпчүн жабууну\nЖаппай турган мал бекен?\nАлтын эшик коргонго\nАйда муну тазалап,\nБакпай турган мал бекен?\nТаш бастырбай бутуна\nАлтындан така ийдирип,\nКакпай турган мал бекен?\nЧындык кандын журту таш\nКөкүлүнө Буурулдун\nТакпай турган мал бекен?"
  },
  {
    "id": "1957",
    "text": "Какпай турган мал бекен?\nЧындык кандын журту таш\nКөкүлүнө Буурулдун\nТакпай турган мал бекен?\nКаканчындын канына\nЖакпай турган мал бекен?»\nИчи күйүп, өрт болуп,\nТайбуурулга суктанып,\nЭки көзү төрт болуп,\nАрт жагынан зыргытып,\nАлгараны жулкунтуп,\nКетип барат Коңурбай.\nЧындап кууп алыптыр,\nТемингиси телпилдеп,\nКөөкөрдөй көпкөк шуру таш\nТөбөсүндө желкилдеп,\n\fТаш сайынган кытайдын\nТазасынын өзү экен,\nКүрмө кийген кытайдын\nКүптөй бөлгөн чоңу экен,\nАлөөкөнүн уулу экен.\nАкыл ийле үстүнө\nАтка сынчы кул экен,\nСүйлөгөндө сөзү ачык,\nТиктегенде көзү ачык,\nАдамзатта жүзү ачык,\nОң далысы кең экен,\nОңой эмес Коңурбай\nОң-солго татыр эр экен.\nБаткак сууга камалып,\nБаягы Шууту калды эми:\n«Бурутту буркан берди», - деп,\nКаруусунда сыр найза\nКармап колго алды эми.\nБели кетип мекчейип,\nКөзү кайнап чакчайып,\nАйбалтадай муруту\nБөлөк-бөлөк бириндеп,\nЖер айрылып закымдап,\nАлөөкөнүн Коңурбай\nКеле жатат жакындап."
  },
  {
    "id": "1958",
    "text": "Бөлөк-бөлөк бириндеп,\nЖер айрылып закымдап,\nАлөөкөнүн Коңурбай\nКеле жатат жакындап.\nКоңурбай жакын келерде,\nКордукту башка саларда\nБаякы баатыр Шуутунун\nЗаманасы куурулду.\nЭч айласын табалбай\nЭки жакты каранып,\nЭрди, мурдун жаланып,\nОкоро түйгөн тизгинди\nОңтойлонуп кармабай,\nКара сууну бет алып,\nКоё берди Буурулду.\nБугудай мойнун бурады,\nБута бою кара суу,\nБуурул аттай тулпарың\nЭр Шуутуну көтөрүп,\nБуйдалбастан чурады.\nТүйүлгөндө делп этип,\n\fКисенин оозу ачылды,\nКаныкей жазган салам кат\nКара сууга чачылды.\nЖейрендей көзү киртийди,\nЖетик тулпар Буурул ат\nКара суунун кашаты\nАркы четке бир тийди.\nАдис болгон Коңурбай\nБука сийдик жол менен,\nБурулуп кеткен жер менен,\nУзатпастан Буурулду\nКеле жатат закымдап,\nБу да тулпар эмеспи\nТайбуурулду такымдап.\n«Колго түшүп калам», - деп,\nКачып барат Шууту эр\nКамчы уруп шакылдап.\nАлтын айдар, чок белбоо\nАдис болгон Бээжинге\nАзизкандын Алмамбет"
  },
  {
    "id": "1959",
    "text": "Камчы уруп шакылдап.\nАлтын айдар, чок белбоо\nАдис болгон Бээжинге\nАзизкандын Алмамбет\nШашып амаз окунуп,\nСараланы токунуп,\nКаканчындын кытайдын\nКүчөөр чагы болду, - деп,\nАйласы балким озду, - деп,\nКөөнү келсе Коңурбай\nҮйдөн келген кишини\nЖолунан бугуп тозду, - деп,\nБуйгаттан кармап алат, - деп,\nКолуна тийсе кабарчы\n(Таластан чыккан кабарчы)\nКурмандыкка чалат, - деп,\nБаатырдыгы адамдан\nОзуп жүргөн кези экен\nЖолду чалып, жер кайгып,\nТозуп жүргөн кези экен,\nУрунарга тоо таппай,\nУрушарга жоо таппай,\nАрсландай керилип,\nАзизкандын Алмамбет\nСараладай ат минип,\nСары жаргак шым кийип,\n\fЖүргөн экен туюнуп.\nШууту качып калганын,\nКоңурбайдай калчанын\nАстына салып алганын,\nАлыстан көрүп Алмамбет\n(Телегейи тең эсил эр,\nТеги артык, арслан-шер)\nСараланы бура албай,\nКоңурбайды көргөндө\nТоктоп чыдап тура албай:\n«Алмамбет!» - деп, бакырып,\n«Манастап!» ураан чакырып,\nСарала буудан сөгүлүп,"
  },
  {
    "id": "1960",
    "text": "«Алмамбет!» - деп, бакырып,\n«Манастап!» ураан чакырып,\nСарала буудан сөгүлүп,\nҮстүндөгү Алмамбет\nОпол-тоодой көрүнүп,\nАлмамбетти көргөндө\nАлөөкөнүн Калчасы\nКөңүлү коркуп бөлүнүп:\n«Күүлөнүп калган Алгара\nОозун тартып алганча,\nОңтойлоно калганча,\nКапталдан чыккан түгөнгүр,\nКачырып сайса оң кылбайт,\nКамбыл тууган шер эле,\nКайраты зор эр эле,\nКапталдан сайса оң кылбайт!» -\nДеп, ошонтүп, Коңурбай\nБуудан тулпар Алгара\nБура тартып калды эми,\nАлмамбетке бет албай,\nАлышарга баталбай,\nКайра тартып кылт коюп,\nТүлкүдөй болуп жылт коюп,\nКачып Калча калды эми.\nБээжинге салган бекем чеп,\nЧындап шашкан Коңурбай\nКамалып чепке калды эми.\nКамалып Калча калганда,\nАртык баатыр Алмамбет\nКыйкырыгы таш жарып,\nАйкырыгы баш жарып,\nСараланы булкунтуп,\n\fАтырылтып жулкунтуп,\nОлбуй-солбуй камчылап,\nОн-тетири теминип,\nКөзү жайнап өрт болуп:\n«Камалып турган кезинде\nКалчаны сайып өтсөм», - деп,\nЭки көзү төрт болуп,"
  },
  {
    "id": "1961",
    "text": "Көзү жайнап өрт болуп:\n«Камалып турган кезинде\nКалчаны сайып өтсөм», - деп,\nЭки көзү төрт болуп,\nЖебедей болуп жетерде,\nАрслан тууган Алмамбет\nАлөөкөнүн Коңурбай\nАлгаранын үстүнөн\nКөмө коюп кетерде,\nАйзакерден ыктуу кул,\nЖоонун айласын билген мыкты кул,\nМөндү! Мөндү! Мөндү! - деп,\nМөндүлөп ураан бу салып,\nАнык тулпар Алгара\nТакым этке бир салып,\nМашаадай мойнун ийилтип,\nКамалып турган Калча кул\nЖанталашып түгөнгүр,\nБийик салган бек чептен\nАттата качты түйүлтүп.\nКөктөн булут тутулду,\nАлөөкөнүн Калчасы\nАлмамбеттин астынан\nКөрүнөө качып кутулду.\nКалча качып кеткен соң\nБарабанды чойгулап,\nБаатыр жолборс Алмамбет\nАрманын айтып зар кылып,\nАлаканын койгулап,\nАчуусу келип оолугуп,\nБура тартып кайрылып,\nТаластан келген кабарчы\nШуутуга келди жолугуп:\n« Ассалому алейкум,\nСандыргалуу, эр Шууту!\nКүкүгү талда күүлөнгөн,\nКүүлөнүп булбул сүйлөнгөн,\nЖылгындуу Кең-Кол, кең Талас\nЖериң эсен жатабы?"
  },
  {
    "id": "1962",
    "text": "Күкүгү талда күүлөнгөн,\nКүүлөнүп булбул сүйлөнгөн,\nЖылгындуу Кең-Кол, кең Талас\nЖериң эсен жатабы?\n\fЖыргалдуу журтуң көп огой,\nАргын, кыргыз аралаш\nЭлиң аман жатабы?\nКайнардын кара көзүндө,\nКак чынардын өзүндө\nОрдоң аман жатабы?\nОшол Талас боюнда\nАк селдеси казандай,\nАйкырыгы азандай,\nМолдоң аман жатабы?\nКелеңкер чачпак, кең соору\nУзун аман жатабы?\nКороз моюн, колоң чач\nКызың аман жатабы?\nӨзөндөй тартып кең конгон\nАйыл эсен жатабы?\nАртымда эркек туяк жок,\nАгынай кызы Арууке\nЗайыбым аман жатабы?\nКалк энеси Каныкей\nКайгысын тартып элинин\nЖеңебиз аман жатабы?\nӨзөндөн аккан булагы,\nМанастын өлгөндө көргөн чунагы,\nТоюна токсон сойдурган,\nАтын эр Семетей койдурган,\nБиз сапарга чыгарда\nОрус тоюн жеп кеткен,\nЭсен болсо Семетей\nОйротту бузат, - деп кеткен,\nКыйла журт тоюн жеп кеткен,\nЭсен жүрсө Семетей\nКыйланы бузат, - деп кеткен.\nАйзага таккан желеги\nСеметей эсен бар бекен, Шуутум?"
  },
  {
    "id": "1963",
    "text": "Кыйланы бузат, - деп кеткен.\nАйзага таккан желеги\nСеметей эсен бар бекен, Шуутум?\nАрамдыкты ойлогон,\nАрам эсти койбогон,\nКан Манастын атасы\nКары Жакып аманбы?»\nСалам айтып салбырап,\nТайбуурул оозун бурду эми,\nЭл-журт жайын туюнтуп,\n\fАлмамбеттин алдына\nБастырып келип турду эми.\n«Эрмек аман, эл аман,\nЭстеген журттун баары аман.\nКаныкей баштап, калк аман,\nКабарга барсам Таласка\nКөргөн журтуң жалпы аман.\nКалың журтуң ой тартып,\nОңуп жаткан кези экен.\nКүндүзү кымыз, түндө кыз\nБолуп жаткан кези экен.\nСырттап кылган суусар бөрк\nЫргап турган кези экен.\nЭриксе элик атышып,\nЭрикпесе тим жатып,\nЖыргап турган кези экен.\nБөлөгүн айтып нетейин,\nКең-Кол, Талас, талаа аман,\nБиз бери сапар тартарда\nЖаш төрөлгөн бала аман,\nАлган жарың Арууке,\nУшу кезде ал да аман,\nАртыкча айтып көп салам!\nАтыңа каткан жүгөнүң,\nАруукенин ичинде,\nТөрөлгөнү калыптыр\nКурсакта калган күмөнүң!\nКечикпей Бээжин келсин, - дейт,"
  },
  {
    "id": "1964",
    "text": "Аруукенин ичинде,\nТөрөлгөнү калыптыр\nКурсакта калган күмөнүң!\nКечикпей Бээжин келсин, - дейт,\nКейиген жанды көрсүн, - дейт.\nУшундай кепти укканда\nАлтын айдар, чок белбоо,\nАзизкандын жалгызы\nКөңүлү эчен бөлүндү,\nАртыкча кыйын сүйүнүп,\nАрсландай керилип,\nКапа болуп токтобой,\nКарап турду кайран эр.\nКазгалдак деген кайран куш\nКайрылбай учат талаа, - деп,\nКайран Алмаң сүйүнөт\nКарында калган бала, - деп,\nКулаалы деген курган куш\n\fКуюлуп учат талаа, - деп,\nКубанып Алмаң сүйүнөт\nКурсактагы бала, - деп!\nАстындагы Сарала\nКыйгачтанып токтобой,\nТуйлап чыгып келатат,\nКубаныч кирип ичине\nКубангандын артынан,\nАлакең бир баланын дартынан\nАртык тууган көк жал шер,\nЫйлан чыгып келатат!\nЫйлагандын себеби -\nТоодагы жылкы тогуз миң,\nИчинде тобурчак, буудан аралаш.\nТоп жылкы күлүк мээси жок,\nТоктоно албай Алмамбет\nКүтүп аны алгыдай\nАртында эркек бала жок.\nБууданы тулпар ала баш,\nКазаа жетип, күн бүтсө"
  },
  {
    "id": "1965",
    "text": "Күтүп аны алгыдай\nАртында эркек бала жок.\nБууданы тулпар ала баш,\nКазаа жетип, күн бүтсө\nКайда калбайт бу куу баш.\nМингени тулпар тегиз ток\nАлакең кейип жүргөнү\nАркада эркек бала жок.\nАлганы Агынай кызы Арууке\nАныктап белек берген соң,\nБелегин алып көргөн соң,\nМээнеттүү жанды аябай\nКоросонго кой айтып,\nБаабединге ат айтып:\n«Өлгөн менен арман жок,\nМенде кенедей арман калган жок!\nАйлансам болот теңирге,\nМындай кабар тийген соң,\nТомсоруп кантип калайын,\nЖылкыдан тулпар Сарала\nАй туякка чалайын\nКөңүлдөгү дартымды\nМинтип ачып алайын!»\nАлмамбет келет сүйүнүп,\nАшкере тулпар Сарала\nАй туякка чалууга.\n\fМына ошондо кан Манас\nЭчен түркүн көңүлдү\nБөлүп турган турбайбы,\nАлтын тактын үстүнөн\nАла коюп дүрбүнү,\nЧыгырыгын имерип,\nЧындап көзгө жиберип,\nАлмамбет келе жатканын\nКөрүп турган турбайбы!\nАлмамбетти көргөндө,\nКозголбогон кайран шер\nКокустан Сарала чалып ийбесин,\nЧочуп кетти арслан эр."
  },
  {
    "id": "1966",
    "text": "Алмамбетти көргөндө,\nКозголбогон кайран шер\nКокустан Сарала чалып ийбесин,\nЧочуп кетти арслан эр.\nСүйүнгөн бойдон Алмамбет\nДүмөктү чындап салбасын,\nСараладай бууданды\nСүйүнгөндөн Алмамбет\nАй туякка чалбасын.\nОйлонуп акыл таптырды,\nАргынкандын Ажыбай\nКалкамандын Кара атын\nКоштотуп каршы чаптырды.\nКалкамандын Кара аты -\nКайсы чоро таарынса\nТарта келген адаты,\nСараланы чалаарда\nТартууга барды көрдүңбү,\nБаягы айткан Кара аты.\nОң колунда ак шамшаар\nСараланы чалдырбай\nКармап турду Ажыбай:\n«Сараланы сойбо», - деп,\nКакшап турду Ажыбай:\n«Баатыр Алмам, тилим ал,\nКудайдын салган күндөрүн\nКөтөрбөскө чарасыз,\nКөрсөң боло, Алмамбет,\nКөп жыл жүрдүң баласыз.\nСараланы чалганда\nӨзөнгө бойлой конобуз,\nӨрт алган жоонун ичинде\nӨрт өчкөндөй болобуз!\n\fСарала чалып жиберсең\nБийлеп кытай күлбөйбү,\nАла көөдөн качкындын\nБели сынды дебейби!\nБейлечи, Алма, кебимди,\nКаканакта балага\nСарала чалып жиберип,"
  },
  {
    "id": "1967",
    "text": "Бели сынды дебейби!\nБейлечи, Алма, кебимди,\nКаканакта балага\nСарала чалып жиберип,\nСындырба менин белимди.\nУялбай атты чалуучу\nЖылгындуу, Кең-Кол ою жок,\nСараланы чалбагын,\nСараланы чалуучу\nЧоң Таластын бою жок!\nБу кезде кайыр диндүү капырдын\nКамоосунда турабыз,\nКызыл чоктуу кытайдын\nКыстоосунда турабыз,\nКызыл кылыч болоттун\nТолтосунда турабыз,\nКыян тийбес кытайдын\nОртосунда турабыз!\nЖамгырдай болуп жаа тартып,\nЖабылып кытай каптаса\nЧалгынга минер тулпар жок,\nЧамабыз кетип калабы?\nСараладан айрылсак\nЧалыяр жетпес бу Бээжин\nЖабыла каптап жетпейби,\nОйлонсоң боло, Алмамбет,\nОшондо амал кетпейби!\nАстыңдагы Сарала\nКанатың эле кайрылба!\nКаран түн түшөт башыңа,\nТилимди алсаң, Алмамбет,\nСараладан айрылба!\nСараладан айрылсаң,\nТиги кытай чуркурап,\nТегеректеп албайбы,\nБашыңа тозок салбайбы!\nСараладан айрылсаң,\nТегеректеп албайбы,\nТегерегиң кыйын жоо,\n\fТерең орго салбайбы!"
  },
  {
    "id": "1968",
    "text": "Сараладан айрылсаң,\nТегеректеп албайбы,\nТегерегиң кыйын жоо,\n\fТерең орго салбайбы!\nТеңизим, Алма, тилимди ал,\nСарала эмес, муну чал!»\nЖазы жаак, жалпак тил,\nЖаакта жок Ажыбай\nКара атты кармап турду эле.\nКозголбогон Алмаңа,\nКалкамандын Кара атты\nТуйгунуңдун алдына\nТуура тартып турду эми.\nТуралбастан Алмамбет,\nАлача моюн шамшарды\nАла коюп Алмамбет,\nКөкүлү менен кулагын,\nКалкамандын Кара атын\nКошо кармап алды эми,\nКозголбогон арсланың\nТуруп туруп Кара атты\nАй туякка чалды эми.\nСүйүнүп жүрөк айрылбай,\nЭэрчиткени эр Шууту,\nАлтын такта Манаска\nАлып аны барды эми.\nШууту туруп Манаска\nТаластан кабар салды эми:\n«Өзөндүү Талас боюна,\nӨрүшкө элиң толуптур,\nТөрөлгөн бала Семетей\nБалтыр бешик болуптур.\nАргын, огой журтуна\nТокулуу турган буудандын\nТок экенин билгизбей,\nКабылан Манас өзүңдүн\nЖок экениң билгизбей,\nКалдайтып башын туу кылып,\nКатын башын эр кылып,\nҮзүлгөнүң улаптыр,\nЧачылганың жыйнаптыр."
  },
  {
    "id": "1969",
    "text": "Калдайтып башын туу кылып,\nКатын башын эр кылып,\nҮзүлгөнүң улаптыр,\nЧачылганың жыйнаптыр.\nЫйлап туруп Каныкей\nАлты күлүк ат берди,\nЧалыяр тийбес Бээжинге\nЧалкалабай кайтсын, - деп,\n\fТопон суу тийбес Бээжинге\nТоктобостон зор төрөм\nТаласка тезден кайтсын, - деп,\nБели катуу Бээжинге\nБейлебей жатса өлөт, - деп,\nБейлесе боло, бадышам\nБереки берен Семетей\nЖалгызын качан көрөт, - деп,\nКыраңы кымбат Бээжинге\nКылчайбай жатса өлөт, - деп,\nӨлбөсө да бадышам\nКыйын азап көрөт, - деп,\nБээжинден азыр тартсын, - деп,\nБери карай кайтсын, - ден,\nКаканчындын Бээжинге\nКаарданып бадышам\nКамырабай, ойлобой,\nБолбой жатып алат, - деп,\nЖети кандын көп кошуун\nОн эки кан ыслам\nУбалына калат, - деп...\nАманат берген ал катын\nЧоң-Бээжиндин четинен,\nТүгөнгөн тоонун урчуктан,\nСалынган кара тумшуктан\nКебез белбоо, кең өтүк,\nКечилдин каны Коңурбай\nКачырып чыкты күркүрөп,\nКайрат кылар чамам жок,\nБүткөн боюм дүркүрөп,"
  },
  {
    "id": "1970",
    "text": "Кечилдин каны Коңурбай\nКачырып чыкты күркүрөп,\nКайрат кылар чамам жок,\nБүткөн боюм дүркүрөп,\nАбыдан жаман шашкамын,\nКоркконумдан аянбай\nАлдына түшүп качкамын.\nАсый чыкма Буурулдун\nАркырап оозун тарттырбай,\nАлөөкөнүн Коңурбай\nКара сууга капталтып,\nКамап жетип келерде,\nТүп этектен аларда,\nЖалгыз жанды шордотуп,\nЖаңы өлтүрүп коёрдо,\nӨкүм күлүк Буурулду\n\fӨткөрө санга салгамын.\nБугудай мойнун бурады,\nБуудан күлүк Тайбуурул\nБута бою баткактан\nБуйдалбастан чурады.\nКисенин оозу ачылды,\nАманат берген катыңыз\nАгып сууга чачылды.\nЖоготту десең катыңды ал\nЖолборсум Манас, кабылан\nТартууга берем малымды ал!\nАтымды баатыр, албасаң\nКөөкөргө куюп канымды ал!\nКөк жалым, арслан, зор тыңда,\nБашымды алсаң мен мына!»\nАйтып, какшап турганда\nАрслан тилин алган жок:\n«Таласта долу калды», - деп,\nОюна көк жал алган жок.\nАжалы жеткен өлбөйбү,\nТирүү киши калганда\nӨлбөймүн, - деп жүрбөйбү!\nЧыны менен жараткан"
  },
  {
    "id": "1971",
    "text": "Ажалы жеткен өлбөйбү,\nТирүү киши калганда\nӨлбөймүн, - деп жүрбөйбү!\nЧыны менен жараткан\nЧындап буйрук кылганда,\nЖебирейил жалаңкыч\nЖан алмакка келгенде,\nБеш салаасын тең салып,\nЖан алышка келгенде\nСүйлөбөй тили тутулат,\nЧындап келсе, ажал-ок\nКандай киши кутулат?\nЧындап ажал келгенде\nМендеси чиркин өлбөйбү,\nКиргизбейби казган көр,\nБатырбайбы кара жер!\nЖаман катын, жаш бала\nТаласта калып калды, - деп,\nДөөрүбөгүн, сен Шууту!\nСулайман тийбес Бээжинде\nСурак сурап мен турсам -\nУмачтай көзүн ачпастан,\nБузук ишин баспастан,\n\fТентектигин тыйбастан,\nАлтын, дилде жыйбастан,\nУшу турган Бээжинден\nУялбай кантип кетейин!\nЧалыяр тийбес жер болсо,\nУшу жаткан Чоң-Бээжин\nЧаң салып эли-журтуна,\nКан агызып калкына\nЧаап алган мен болсом -\nТаласта катын, бала, - деп,\nНе муратка жетейин,\nМингениме алтын так\nАлты ай толук боло элек,\nТаласка кантип кетейин!\nҮч жылы Бээжин сурабай,\nКайра барып Таласка"
  },
  {
    "id": "1972",
    "text": "Алты ай толук боло элек,\nТаласка кантип кетейин!\nҮч жылы Бээжин сурабай,\nКайра барып Таласка\nКантип чыдап жатамын.\nЧачылса мейли жыйганым,\nБайгамбар ак, диним ак\nТилегеним ыйманым!\nУшу быйыл эр Шууту,\nАйза кармап, топ бузам,\nАжал жетсе окко учам!» -\nДеп, ушунтип теңизиң,\nЖети кандын баарысын\nОн эки кан бусурман\nКалтырбастан аскерин\nАлып баары келсин, - деп,\nКечикпестен баарысы\nБүткүл азыр болсун, - деп,\nЭр Үрбүнү чаптырды.\nСулайман келбес Бээжинден\nСурак алган бусурман\nКасиеттүү жан болгон,\nОн эки кан ар башка\nОн эки жерде кан болгон.\nКатагандын кан Кошой\nКара калмак шаарына,\nКабарыңда бар бекен,\nКан Жолойдун элине\nКары Кошой кан экен.\nКалмактын каны кан Жолой,\n\fКатагандын кан Кошой\nКармашып жүрүп эзелден\nЭскиден кеги бар экен.\nАйкожонун Билерик\nКолго түшүп кеткенде\nЖолой менен салышып,\nЭмгекти чындап тартышып,\nОн эки жылы атышып,\nАйзакерден ыктуу кан\nЭрендин баары жыйылган,"
  },
  {
    "id": "1973",
    "text": "Эмгекти чындап тартышып,\nОн эки жылы атышып,\nАйзакерден ыктуу кан\nЭрендин баары жыйылган,\nКанча жылы урушуп,\nАзаматтар кырылган.\nОшону үчүн кан Кошой\nЭски кегин алган кез,\nКанча катуу азапты\nКалмактарга салган кез.\nСалык кылып калмакка\nСары оорудай саргартып,\nАлым алып сандалтып,\nЭркечин элден жыйдырып,\nЭчкилерин кырдырып,\nКыйма чаап уй түгүн\nБаткагына септирип,\nАлты миңче балбанын\nКетмен берип колуна\nЫлайды кесе тептирип,\nКыйла жаткан калмакка\nКыш бышырып алдырып,\nКылганымдын атагы\nКыяматка калсын, - деп,\nМечитти түптөп салдырып,\nБелгилүүнүн баарысын\nБелин бекем буудуруп:\n«Бусурман болом» - дегенин\nАк боз бээнин сүтүнө\nКириндирип жуудуруп,\nКири жок аппак, тунукту\nБойдок барган жигитке\nБолбой ике кыйдырып,\nУска болуп калыптыр,\nБаатырлардын кеби ошол,\nӨлгөнүнөн калганы\n\fКалмак менен кытайдан\nТукум алган жери ошол,\nКүндүзү кымыз, түнү кыз,\nЖыргап жаткан эли ошол.\nУруктуу кытай эл экен,"
  },
  {
    "id": "1974",
    "text": "Тукум алган жери ошол,\nКүндүзү кымыз, түнү кыз,\nЖыргап жаткан эли ошол.\nУруктуу кытай эл экен,\nУр төгүлгөн жер экен.\nКырк жылы кыргын болсо да\nКылча көрбөй кыргынын\nКылчайбаган эл экен.\nКан Кошойдун кылганын,\nМуну мындай таштайлык,\nТогуз уул кенжеси,\nБир кудайдын мендеси,\nМасейилди жердеген,\nБаарынан мыкты эр деген\nЭлемандын эр Төштүк,\nАлачаңдын белине,\nАлтын казчу кенине,\nАлтын менен дилдеге\nКанып калган кези экен.\nЖер алдына түшкөндө\nЖетеси күйүп калганбы,\nТыргооттордун баарысын\nСурап шорун кайнатып,\nҮч үйүнө саагын, - деп,\nЖалгыз эчки байлатып,\nТыргоот эли буркурап,\nАзирет тийбес Бээжиндин\nАйласы эми кетти» - деп,\nБаары өксөп чыркырап.\nЧуркуратып журт билген\nЭр Төштүктү таштайлык,\nБуудайык кандын Музбурчак\nМындан сөздү баштайлык.\nБуудайык кандын Музбурчак\nБузулбаган там болгон,\nБуйругун көрчү жазгандын,\nБөрүкөздүн ордуна\nТакка минип, кан болгон.\nШибээнин турган шаарына"
  },
  {
    "id": "1975",
    "text": "Буйругун көрчү жазгандын,\nБөрүкөздүн ордуна\nТакка минип, кан болгон.\nШибээнин турган шаарына\nКасиеттүү кан болгон.\nЖердин жүзүн ачтырып,\n\fКумун кенен чачтырып,\nАштыгын кенен айдатып,\nБерекесин жайнатып,\nКачыр, эшек, аттарын\nБаарын текши байлатып,\nОюн салып бүгүлүп,\nДалай шибээ жүгүнүп:\n«Бөрүкөздүн барында\nБөйрөктөй жерге ээ болбой,\nБей-бечара болгонбуз,\nМузбурчактын барында -\nБаарыбыз текши оңгонбуз!» -\nДеп, ырдашып шибээлер\nСыбызгысын тартышып:\n«Бөрүкөздүн барында\nКуурадык» - деп айтышып,\nКуурагандай эмеспи,\nКыябына келгенде\nСууну бөлөк бурчу эле,\nЖети миңдей кысыр тай\nЖел жетпес жорго, жетик мүлк\nЖылда сабап биздерден\nАлым алып турчу эле.\nМузбурчак бизге келгенде\nКөңүлүбүз жай болду,\nЖегенибиз май болду» -\nДеп, ушинтип, шибээлер\nСүйүнүшүп турушат,\nКүндө чаган кылышат.\nБусурмандан кан болуп,\nБээжинди алган убагы.\nКерегеси жыгачтан,\nТүп атасы Алаштан\nАйдаркан уулу эр Көкчө"
  },
  {
    "id": "1976",
    "text": "Бээжинди алган убагы.\nКерегеси жыгачтан,\nТүп атасы Алаштан\nАйдаркан уулу эр Көкчө\nКасиеттүү жан болгон,\nСолоондорго кан болгон.\nКаарына алганын\nТизесин жерге бүгүлтүп,\nКыйыгына тийгенин\nӨөдө-төмөн жүгүртүп,\nБуласын булап алдырып,\nКазак колу өзү баш\n\fЭлине каран салдыртып,\nАк сакалдуу чалына\nЧылгый тери ийлетип,\nКөксөө болуп калганын\nТамашага бийлетип,\nСолоондун баары жыйылып,\nЧыдабастан кырылып,\nАлтын айдар кең бурчту\nКамап турду эр Көкчө,\nСолоондордун баарысын\nСабап турду эр Көкчө.\nСабап туруп эл билген,\nЭр Көкчөнүн кандыгы,\nАзгынакай Көкчөдө\nАла көөдөн бардыгы.\nАта кесип абалдан\nБолгон казак эмеспи,\nТаруусун таштай актаган,\nКатынын кыздай мактаган,\nСары-Арканы жердеген,\nАта уулу казак эл деген.\nАйкөл Манас болбосо,\nСары-Аркада сан казак\nБээжинди мурун көрбөгөн.\nКайран Манас Бээжинге\nКалың уруш салганда,\nКараан болгон бусурман.\nОн эки колу, далай жан\nТуш-тушунан кытайдын"
  },
  {
    "id": "1977",
    "text": "Калың уруш салганда,\nКараан болгон бусурман.\nОн эки колу, далай жан\nТуш-тушунан кытайдын\nСурагын сурап турганда,\nКан болуп жаткан ысылам.\nКара аты менен эр Үрбү\nКан Манастын алдына\nБаарын айдап барганда\nЧогулушту калың кол.\nОшол колдун ичинде\nКошой, Төштүк каны бар,\nАжыбай, Бакай дагы бар,\nАлмамбет, Сыргак шери бар,\nКырк чоро кыраан, бөрү бар.\nАксакалдан кары бар,\nМекеден келген Айкожо\n\fЫймандыкка дагы бар.\nАйта турган кеби бар,\nКан Көкөтөй баласы\nЭр Бокмурун беги бар.\nКалайык журттун каны бар,\nОйроттон чыккан эр Шыгай\nОшол баатыр дагы бар.\nОрдолуу шайык, көк жөкөр,\nОрчун Кокон, Маргалаң\nАтышканы ал келген.\nКокон каны Козубек,\nМаргалаңдын Малабек,\nАнжыяндын айры сакал Сынчыбек,\nОшол баатыр дагы бар.\nЫндыстандан да келген.\nТак үстүндө кыйгачтап,\nЖыйылып кандар барганда\nТелегейи тең эле,\nКүмүшү күйсө күйүнбөйт,\nАлтыны акса аңдабайт,\nИчин карап отурсаң\nДүнүйөдө кең эле,"
  },
  {
    "id": "1978",
    "text": "Күмүшү күйсө күйүнбөйт,\nАлтыны акса аңдабайт,\nИчин карап отурсаң\nДүнүйөдө кең эле,\nКымбаттуу арслан асылың\nКара кулак шер эле.\nОшондо Манас сөз баштайт:\n«Айкожо, Кошой, кан Бакай,\nКарың мында турасың,\nКалайык, калың бусурман\nБаарың мында турасың.\nЗордугум болсо кечип кой,\nОмбуткан сөзүм бар болсо\nОрдолуу журтум кечип кой!\nОрдону бузуп, олжо алдым,\nОн экиге келгенде\nЭче жерге жол салдым.\nОруп берип орусту,\nТартып бердим кеңири\nКоно турган конушту.\nКыйыр жаткан кытайды\nКыстоо салып башына\nКыялыма көн - дедиң,\nКыйратып бизге бер - дедиң.\n\fБул сөзүңдү укканда\nОн эки кан бусурман,\nТаласта турдум жер жайлап,\nОрчун журтум баарыңар,\nБаарыңарды калтырбай\nБээжинге казат кылам, - деп\nАйдап келдим кембайлап.\nАтым жалгыз дегендин\nАтын союп жеймин, - деп,\nАртыкча кыстым бусурман.\nӨзүм жалгыз дегендин\nӨзүн союп жеймин, - деп,\nӨкүм кылдым бусурман.\nӨкүм Манас баатырың\nӨткөрө өкүм кылды, - деп,"
  },
  {
    "id": "1979",
    "text": "Өзүн союп жеймин, - деп,\nӨкүм кылдым бусурман.\nӨкүм Манас баатырың\nӨткөрө өкүм кылды, - деп,\nӨктөм күчтү салды, - деп,\nӨксөп жүрдүң бусурман.\nМээнетти Манас салды, - деп\nБегирээк кейип калбагын,\nУбалың мага калбасын,\nТаңда макшар күнүндө\nУбарага салбагын.\nАйдап жүрүп кырды, - деп,\nАаламдын элин жыйды, - деп,\nАлып барып Бээжинге\nАзапка бизди салды, - деп,\nЖаман катын, жаш бала\nЭми көрбөй калдык, - деп,\nКыяматтын күнүндө\nКаныңды доолап турбагын.\nАтам кары дегениң\nАзыр кайткын жериңе,\nӨзүм начар дегениң\nЭми кеткин жериңе,\nКайта бергин кетериң\nТуулган, тууган элиңе!» -\nДеп, ушинтип, эр Манас\nЖардык айтып турганда,\nКалайык дүрбөп, элди эстеп,\nКанчалары кубанып,\nКиндик кесип, кир төккөн,\nОйноп жүргөн жерди эстеп,\n\fЧубактын алган зайыбы\nАй Жаң-Жуң кызы Бирмыскал\nАлтын, күмүш тең жүктөп,\nКызыл дилде кымбаттап,\nКыйла түрдүү бул алып,\nКытайдан канча кул алып,\nКырааны Бакай баш болуп,"
  },
  {
    "id": "1980",
    "text": "Кызыл дилде кымбаттап,\nКыйла түрдүү бул алып,\nКытайдан канча кул алып,\nКырааны Бакай баш болуп,\nКайтмак болду Таласка.\nЭсенкан кызы Бурулча\nАлмамбеттин алганы -\nЖелбегей торко кийгизип,\nЖеткилең сулуу кыздардан\nЖан-жөкөргө кыз берип,\nКымбат баа тондордон,\nАлтындаган булдардан\nТаңылчактап бул берип,\nТандамалуу кул алып,\nЭнчисинен өзүнө\nЭсенкандан мүлк алып,\nАлтын менен күмүштү\nЖүктөй албай кан Бакай,\nАгача келин, сулуу кыз\nҮптөй албай кан Бакай,\nЖактырбай отун өчүрүп,\nАй Жаң-Жуң кызы Бирмыскал,\nЭсенкан кызы Бурулча,\nСалтанатын сай кылып,\nЖердин бетин жайнатып,\nАлып чыкты көчүрүп.\nКаканчын, Бээжин калың шаар\nКалкы кайгы тартты эми,\nБурулча менен Бирмыскал\nБул экөөнө жакыны.\nБадана кийип балкылдап,\nКырмызы көйнөк, кыйгач көз,\nКороз моюн, кымча бел,\nЭт-бетте жок сулуусу\nБурулча менен бөлүнүп,\nОолжуп жүрдү Таласка,\nОлжо болуп Манаска.\nКызыл жорго ат минген,\nКынамалап жал түйгөн,"
  },
  {
    "id": "1981",
    "text": "Оолжуп жүрдү Таласка,\nОлжо болуп Манаска.\nКызыл жорго ат минген,\nКынамалап жал түйгөн,\n\fКырмызы кызыл тон кийген,\nКыздарынын баарысы:\n«Бакайга олжо болдук, - деп,\nБастырып калды Таласка.\nУшулардын баарысын\nКан Бакайдай карысы\nАртынан түгөл ээрчитип,\nАлып чыкты Бээжинден.\nБулар жүрүп кеткенде\nЖердин жүзү чаң болду,\nКырк кандын эли көп кытай\nКайгыдан баары дал болду.\nКайраттан калды көп кытай\nАкылы азып маң болуп,\nМунун баары чын болсо\nБусурманга шаң болуп,\nБу кылганы Манастын\nЖер жүзүнө угулуп,\nКалайыкка даң болуп,\nКатагандын кан Кошой\nСакалында ак экен,\nКарып калган чагы экен.\n«Кудайдын берген жыргалы\nУшундай экен көрөйүн,\nКараламан катаган,\nКайкалаган калың эл\nЖуртума жетип өлөйүн», -\nДеп, ушинтип, кан Кошой\nКолунан бир миң жан алып,\nОлжо жүктөп кетишке\nОшол шаар Бээжинден\nМиңден кызыл ар алып,\nБу да чыкты Бээжинден.\nЭлемандын эр Төштүк\nЖер алдына түшкөндө\nЖети жылы жоголгон,"
  },
  {
    "id": "1982",
    "text": "Бу да чыкты Бээжинден.\nЭлемандын эр Төштүк\nЖер алдына түшкөндө\nЖети жылы жоголгон,\nЖер алдынан чыкканга\nУшунда үч жыл болуптур.\nАжыдаар менен алышып\nДаты өтүп кетиптир,\nКырк кулактуу казанды\nКыйналып сүйрөп чыкканда\n\fЖарым жашы кетиптир.\nКаны калган бир кашык,\nЭти калган көк жашык,\nЖука тондуу тайкысы,\nБалаадан башы чыкпаган\nЭлемандын байкушу\nКетмек болду жерине.\nЖоо-жобуркай катылса\nЖолдо ажал жетет, - деп,\nЖол кадырын билүүчү\nЖолдош болуп берет, - деп,\nКөрөгөчтү бирге алып,\nТандап беш жүз кол алып,\nАлтын, күмүш, дилдени\nОлжосуна мол алып,\nКара көздөн кыз алып,\nКанчалык сулуу уз алып,\nТөштүк кайтты жерине.\nКалганы тогуз кан болду:\n«Буруттун көбү кетти», - деп,\nКөп кытайга даң болду.\nКебез белбоо, кең өтүк,\nКечилдин каны Коңурбай,\nМанаста турган Шуйкучу\nКеп ташыган Калчага\nЭртели-кечи бу болду.\nАлтын айдар, чок белбоо,\nАзизкандын жалгызы\nЖайдын күнүн кыш кылып,\nКийими жука кытайды"
  },
  {
    "id": "1983",
    "text": "Алтын айдар, чок белбоо,\nАзизкандын жалгызы\nЖайдын күнүн кыш кылып,\nКийими жука кытайды\nКылчылдатып кыз кылып,\nЖайлап жаткан ал болду,\nШибээ менен манжууну\nБийлеп Чубак кан болду.\nТоксон тоонун урунуш,\nТогуз дайра куюлуш,\nАдам билбес жалгыз жол\nЭр Алмамбет баш болуп,\nТозуп жатты бир сан кол.\nКолдун жайын айтайын,\nЭриккенде тайын жеп,\nКазы-карта, майын жеп,\n\fДуулдап жатты калың кол.\nСоюшун мыктап союшуп,\nКүндүз кымыз, түнү кыз\nЭселек, ээсиз калың кол\nӨз эркинче болушуп,\nШабыят ойноп дардактап,\nКырк таман жерди чийишип,\nОрдо салып ийишип,\nОйноп жатты калың кол.\nКалча келет деген соң\nКаканчындын Бээжинди,\nКалың манжуу, кытайды\nЭч көзүнө илген жок.\nОшол кезде Манасты\nКайтарганы кырк чоро.\nТыңчы болот Манаска\nСерек менен Сыргагы,\nБер жагында булардын\nЫрамандын Ырчы уулу,\nТөлөмандын төлгөчү\nБоз уул деген эркеси,\nКырктын башы Кыргыл чал -\nКыркында көпкөн жинди чал,\nКадырманы Шууту бар,"
  },
  {
    "id": "1984",
    "text": "Боз уул деген эркеси,\nКырктын башы Кыргыл чал -\nКыркында көпкөн жинди чал,\nКадырманы Шууту бар,\nБаатыр экен Байчоро,\nАгаяры дагы бар.\nТушуна атты желдирбей,\nЭшигин сактап кырк чоро\nЭр Манаска бир киши\nБей уруксат жибербей,\nТемирдей курчап алды эми.\nАрман кылса кытайдын\nАтын союп дагы жеп,\nЭр Манастын кырк чоро\nТилге келген адамды\nТили менен үркүтүп,\nТилге келбес адамды\nКылыч менен коркутуп,\nБөрк ал десе, баш кесип,\nБөлүп турду кырк чоро.\nБу кайратын көргөндө,\nКырк кандын эли кытайдын\n\fКыстоо түштү башына.\nМинтип бизди аябай\nКырып Манас кетет, - деп,\nМанжуу менен кытайдын\nТүбүнө бурут жетет, - деп,\nМанасыңдын кырк чоро\nБагалак ойноп, чаң салып,\nОодарышмай ойношуп,\nЭки-экиден чү коёт,\nКезиксе бизди кырат, - деп,\nКаарына чыдабай,\nКалың кытай, көп манжуу\nКачып жолдон дыр коёт.\nОйлонуп акыл салган жок,\nКытай менен манжуудан\nУкурук кайрар калган жок.\nКаканчындын Бээжинге"
  },
  {
    "id": "1985",
    "text": "Ойлонуп акыл салган жок,\nКытай менен манжуудан\nУкурук кайрар калган жок.\nКаканчындын Бээжинге\nКүркүрөп Манас эр болду,\nКалың кытай, көп манжуу\nКачып кара жер болду.\nКайтарып турган кырк чоро\nКалың манжуу, кытайдын\nЖүрөгүнө чер болду.\nКачыр эмес ат болду,\nАлым алган кытайга\nКөкүрөккө дарт болду.\nКырк кан эли кытайга\nКыйын болду сурагы,\nАлты ай сурак кылганы\nАлтымыш жылга татыды.\nАсылын көргөн бусурман\nКеткиси жок Бээжинден.\nУшу канкор барында\nТүнөрүп жаткан Бээжинге\nТүкүрүп айза сундурам,\nКалың кытай Бээжиндин\nСурагын бирге кылышам», -\nДеп, ушинтип, кырк чоро,\nКалган кандын баарысы\nКоргон болду Манаска.\nБуйрукту чындап салды эми,\nКалдайынын баарысын\n\fКамап турган ошол чак,\nТаш сайынган кытайдын\nТазасында алымды\nДалай-далай салды эми.\nДалай барган бойдогу\nБирөө куру калбастан,\nКатындуу болуп калды эми.\nКүрмө кийген кытайды\nКүндө камап турду эми,\nБелдемчилүү кытайды\nБетин жыртып урду эми."
  },
  {
    "id": "1986",
    "text": "Күрмө кийген кытайды\nКүндө камап турду эми,\nБелдемчилүү кытайды\nБетин жыртып урду эми.\nАлык-салык чыгымды\nАла берди бусурман\nАянбастан мал-мүлкүн\nАла берди бусурман.\nАмалын таппай көп кытай\nАкылдан азды сандалып,\nСурагы катуу экен, - деп,\nБусурманга таңданып:\n«Убара кылды бурут, - деп,\nЭми алты ай сураса\nКаканчындын Чоң-Бээжин\nТакыр тозуп куруйт, - деп,\nАдамына узанып,\nАлымына кыз алып,\nКачырга алтын арттырып,\nКайгыны жаман тарттырып,\nБулкунуп кирип, бу бурут\nМинди алтын тагыңды.\nКалың журтту каратты,\nКалкка салды санатты.\nЖазга маал болгондо\nЖалдуу күлүк мингизбей,\nЖайдын күнү болгондо\nКуйруктуу козу жегизбей,\nУшинтип турган бусурман\nБир күнү кыстап элиңден\nБашчыларын жыят ко,\nАйдап жүрүп кытайды\nАкыры бир күн кырат ко!\nКебез белбоо, кең өтүк,\nКечилдин каны Коңурбай -\n\fКебелбеген кара көк,\nКалдай кайда кетти экен?\nАйбалтасын билекке\nИлди бекен Коңурбай,\nКалың журт тозок тартканын"
  },
  {
    "id": "1987",
    "text": "Калдай кайда кетти экен?\nАйбалтасын билекке\nИлди бекен Коңурбай,\nКалың журт тозок тартканын\nБилди бекен Коңурбай?\nБээжинге өтө белдүү эр,\nКаканчындын кытайды\nБагып алар шер эле.\nУшу Бээжин көп журтту\nТуз салбастан бышырып,\nАк мөмөсүн жечү элек.\nАлөөкөнүн Коңурбай\nАйкырып карап турганда,\nБалакет кайда дечү элек!\nКөзүн кузгун ойгонбу,\nКөөнү келсе буруттун\nМанасы союп койгонбу?»\nКапаланып буркурап,\nКалың кытай чуркурап,\nЫрайымсыз Коңурбай\nАянбастан кытайдан\nАлым алат дечү элек,\nАнда кайгы кылчу элек.\nАрылгыс азап, катуу күн\nАнык мында турбайбы!\nАлым алып күнүнө,\nАзап салды элине» -\nДеп, ушунтип, көп кытай\nАрман кылды чуркурап,\nАлек болгон көп кытай\nАны мындай таштайлык,\nАлөөкөнүн Коңурбай\nАндан сөздү баштайлык.\nАйзакерден ыктуу кул,\nЖоонун айласын билген мыктуу кул,\nБашына баса кийгени -\nОк өтпөгөн туулга,\nКарысына илгени -\nБолоттон кылган чарайна.\nБилегине илгени -\nСугарып ууга жасаган,"
  },
  {
    "id": "1988",
    "text": "Карысына илгени -\nБолоттон кылган чарайна.\nБилегине илгени -\nСугарып ууга жасаган,\n\fАлтын жебе айбалта.\nКүндүзүндө уйку жок,\nТүн ичинде тынчы жок,\nАңдып жүрөт Коңурбай.\nКүн чыгышта дарбаза\nЖети күнү тоорулду ай,\nЖетпей кетти Коңурбай,\nИчине тилчи салалбай,\nМанастан кабар алалбай,\nКайгып кетти Коңурбай.\nТынч алам, - деп, бир жерге\nЖатпай жүрөт Коңурбай,\nАнык кабар билалбай,\nЫсыгына Манастын\nБатпай жүрөт Коңурбай.\nКабар албай Манастан\nКалча кулда арман зор,\nКоңурбайдын жанында\nМанжуу деген балбан бар.\nКөз байлоочу зыйкырчы,\nДубакердин өзү экен,\nАңдып жүргөн Калчанын\nКараган кара көзү экен.\nКызыл кан акса майдандан\nКылчайбастын өзү экен,\nАйкожонун Билерик\nЭсенкандын алдына\nТартуу кылып келгенде,\nБусурмандын адетин\nБилип калган эме экен.\nОлоңдой болгон айдарын\nТөбөсүнө түйдү эми,\nКожолордун эндей тон\nҮстүнө баса кийди эми,\nБелге орогон дүңгө кур\nСелде кылып чалды эми,\nКара кашка эшекти"
  },
  {
    "id": "1989",
    "text": "Үстүнө баса кийди эми,\nБелге орогон дүңгө кур\nСелде кылып чалды эми,\nКара кашка эшекти\nБаса минип алды эми,\nАса-муса колунда,\nАк куржуну жонунда,\nАлда айтып бурутча\nЖолду көздөй салды эми.\n\fКайтарып турган Кыргыл чал\nКең Бээжинди кыдырган\nДубана, - деп, ойлоду.\nМолдо айтуучу зикирдин\nБирөөнү айтпай койбоду.\nЖелгенине жел жетпей,\nАлда айтып закылдап,\nТозок менен бейиштин\nЖайын айтып какылдап,\nТегерете чынар бак,\nОртосунда алтын так,\nАлтын тактын үстүндө\nБадыша Манас кара көк,\nКалың кытай, манжууну\nБилип турган ошо чак.\nКамырабас көк жалың\nАябаган шер экен,\nТелегейи тең экен,\nТеңиздиги - дарыя\nАкылга дыйкан кең экен.\nКирерге киши зар экен,\nКан Манастын алдында\nКалп жеринен бусурман\nШуйкучу деген бир кытай\nАшмачысы бар экен.\nЭр Манастай көк жалдын\nЖүргөн менен турганын,\nКеп-кеңешин, кылганын\nБилип жүргөн жан экен.\nКоңурбайга бермекке\nКатка салып баарысын,\nБусурманга көрсөтпөй"
  },
  {
    "id": "1990",
    "text": "Билип жүргөн жан экен.\nКоңурбайга бермекке\nКатка салып баарысын,\nБусурманга көрсөтпөй\nКатып жүргөн куу экен.\nДубана жакын барганда\nКөрүп калды Шуйкучу,\nТабактай болгон бир нанга\nИчине салып жазганын,\nСан кишиге көрсөтпөй\nБерди катты Шуйкучу.\nНанды алып зыйкырчы\nБура тартып дыр коюп,\nКамчы менен эшегин\n\fКара санга бир коюп,\nКайрылбастан токтобой\nЖолго түштү чу коюп.\nКалаадан чыгып закымдап,\nАлтын казчу кенине\nКоңурбай Калча жашынып,\nЖатчу эле ошондо.\nДубана келди жакындап,\nКөздү ачып-жумганча\nКоңурбайга жетти эми,\nКөтөрүп келген көмөчүн\nБере сала өттү эми.\nСындырып Калча караса,\nКөмөчтүн орто жеринде\nШуйкучу берген каты бар,\nКатын окуп караса\nШуйкучу деген аты бар.\nКатка мындай жазылган:\n«Бээжин билген Манаска\nКүрөшүп күчүң жеткисиз,\nКүжүрмөндүн бири экен,\nИздегени Манастын\nБусурмандын дини экен.\nАрсландыгы чын экен,\nИчин карап отурсам -\nДарыядан кең экен,\nТелегейи тең экен."
  },
  {
    "id": "1991",
    "text": "Арсландыгы чын экен,\nИчин карап отурсам -\nДарыядан кең экен,\nТелегейи тең экен.\nКаарданса Бээжинди\nКалың кытай, манжууну\nКаканчындын баарысын,\nЖашы менен карысын\nЖеке кырар эр экен.\nБусурмандын калкына\nТемир коргон чеп экен.\nБуруттугу болбосо\nКаканчындын Бээжинге\nКан болору эп экен.\nАлыша келсе ал жетпейт,\nКүрөшкөндө күч жетпейт.\nАтышкан менен ок өтпөйт,\nАйза, кылыч дагы өтпөйт.\nАлышарга келсеңиз\n\fБүктөйт сенин белиңди,\nБүлдүрөт сенин элиңди,\nКан дарыя агызып,\nСел каптатат жериңди.\nКөрүнүп калсаң Манаска\nУбараны саласың,\nКырк кандын эли кытайдын\nУбалына каласың.\nКыраан Манас каны бар,\nКырк миңди көрбөс кылчалык\nКырк чоросу дагы бар,\nАл чоронун ичинде\nАлмамбет, Чубак зору бар.\nӨңгөсүн айтып нетейин -\nӨжөр Сыргак бөрү бар,\nКыскасын айтып нетейин -\nАйзакерден мыктуу бар,\nАаламды бузар ыктуу бар.\nАмал менен албасаң,\nАлышканда Манастан\nКүн жок бизге кутулар!\nКан Манас сырын айтайын:"
  },
  {
    "id": "1992",
    "text": "Амал менен албасаң,\nАлышканда Манастан\nКүн жок бизге кутулар!\nКан Манас сырын айтайын:\nКасиеттүү кан экен,\nАр жуманын күнүндө\nБир кылыгы бар экен.\nТаң кашкайып сүрөрдө,\nЖерге жарык кирерде\nА дегенде артын жууп,\nАнан кийин бетин жууп,\nБүткөн боюн тазалап,\nЭң акыры бутун жууйт.\nӨтүк кийбейт бутуна,\nЖарагы жок үстүндө,\nЖалаң чапан жамынып,\nКооп кылбайт кишиден.\nТак түбүндө мунар бар,\nТегерете чынар бар.\nЖерге жарык тийбестен,\nТаң шаңкайып сүрбөстөн,\nОолжуй басып зыңгырап,\nКайтарганы кырк сакчы\nКарап турат айланып,\n\fАкырын басып жөтөлүп,\nОшол жакка эр Манас\nӨзү чыгып мунарга\nКүн батышты бет алып,\nАзан айтып аңгырап:\n«Алда!» - деп, колун көтөрүп,\nАзан айтып турганда,\nАл ырымын кылганда,\nЭки жакты карабай\nКөзүнө келип калсаң да,\nСен кимсиң? - деп айтууга,\nБашын кесип алсаң да\nАсты Манас карабайт.\nУшунда айла болбосо\nЗили чукуйт көзүңдү,\nЖок кылат сенин өзүңдү.\nКазат кара оруңду,"
  },
  {
    "id": "1993",
    "text": "Ушунда айла болбосо\nЗили чукуйт көзүңдү,\nЖок кылат сенин өзүңдү.\nКазат кара оруңду,\nКайнатат сенин шоруңду.\nСындырат сенин белиңди,\nАнтип айла кылбасаң\nКыйратат сенин элиңди,\nКытайды кырып жок кылып,\nСай кылат сенин жериңди.\nМинтип иле таппасаң,\nБулаңды булап алат ко,\nБу келген бурут кандары\nАзапты башка салат ко».\nМуну окуп Коңурбай\nТилден калып сандалып,\nСары оору болду саргарып,\nАйланы ойлоп табалбай,\nАкылдан калды Коңурбай.\n«Илелеп акыл таппасак,\nАйтканы чын Шуйкучу\nАккулага мал жетпейт,\nОшол айла болбосо\nЭр Манаска ал жетпейт.\nЖүргөнүнөн чаң чыгат,\nОшо капыр буруттун\nДобушунан жан чыгат.\nУшул айла болбосо\nЧалышкан менен чак келбейт,\n\fАлышкан менен ал жетпейт.\nКебез белбоо, кең болдум,\nАлөөкөдөн туулуп,\nЧоң-Бээжинге эр болдум.\nАйла табар бирөө жок,\nАзапка түшкөн мен болдум.\nЖарча болдум кыясыз,\nЖапаны тарткан курган жан\nЖалгыз болдум уясыз.\nСулайман келбес Бээжинге"
  },
  {
    "id": "1994",
    "text": "Жарча болдум кыясыз,\nЖапаны тарткан курган жан\nЖалгыз болдум уясыз.\nСулайман келбес Бээжинге\nСурагымды алдырдым,\nИскендер тийбес Бээжинге\nИчине мечит салдырдым,\nКолодон салган бурканым\nБурутка олжо алдырдым.\nБу көрөкчө өлөйүн,\nАйткан Шуйку балбандын\nАйтканын кылып көрөйүн!\nКаарданып чыңданып,\nКайраттанып тыңданып,\nБөрүдөй болуп элеңдеп,\nКыргын кылып кытайды\nКырк күнү бирдей жасаткан,\nУлабай учун чыгарткан,\nУу менен сугарткан,\nАр түлүгүн жайланып,\nАйбалтасын байланып,\nОроодой болгон көзүнөн\nОргуп-оргуп жаш кетип,\nКаалгадай кашка тиш\nТиштегенде бычырап,\nТуйгун Калча күлүстөн\nТутамча жанын көрбөстөн,\nТоодой боюн топчулап,\nАстындагы Алгара\nАбайы менен үпчүлөп,\nТеңиз экен Калчаңыз,\nТегерегин карабай,\nТеңиз жанын аябай,\nКарапчысын салынып,\nТабынып турду Коңурбай\nБурканына жалынып:\n\f«Кыйшыгым болсо оңдой көр, буркан!\nБурканым, мени колдой көр!»\nТизеси жерге бүгүлүп,\nТилеп турду жүгүнүп,"
  },
  {
    "id": "1995",
    "text": "Бурканым, мени колдой көр!»\nТизеси жерге бүгүлүп,\nТилеп турду жүгүнүп,\nЫйлап турду буркурап,\nӨкүрүп-өксөп даңгырап,\nБурканына жалынып,\nКүндү күндө эсептеп,\nКүн эсебин алды эми,\nАй эсебин эсептеп,\nАй эсебин алды эми.\nЭсептеги жети күн\nЭринбей санап болду эми,\nЭликтей болгон Алгара\nЭэр-токум токунуп,\nКылымды бузуп кетчүдөй\nЧап олоңун бек тартып,\nКуюшканын узартып,\nЭрте ойлоп, кеч болуп:\n«Эптеп Манас жетсем», - деп,\nЭки көзү төрт болуп,\nАрсландай толгонуп,\nКаарына чыдабай,\nКара чаар жолборстой\nКалча турду комдонуп,\nКылыч жанда кыңгырап,\nАйбалта колдо шыңгырап,\nАйза колдо койкоюп,\nАсынганы очогор\nОң ийинде оркоюп,\nКыя тартып бастырып,\nОозунан заар төгүлүп,\nКөңүлү эчен бөлүнүп,\nБээжинди карап бастырды.\nОпол-тоодой көрүнгөн\nАлөөкө деген кан чыккан,\nАлөөкөнүн Коңурбай\nАрбагын угуп алыстан\nКоркконунан жан чыккан.\nКүнү эмес түнүндө\nЖүргөн Калча эмеспи,\nТүндө жүрсө күндүздөй,\n\fАлөөкөнүн Коңурбай"
  },
  {
    "id": "1996",
    "text": "Күнү эмес түнүндө\nЖүргөн Калча эмеспи,\nТүндө жүрсө күндүздөй,\n\fАлөөкөнүн Коңурбай\nБилген кыраан эмеспи,\nЖапалак учпас жар менен,\nӨзү билген өр менен,\nЖалгыз аттын жол менен\nКеле жатат бет алып,\nКапканы көздөй жол тартып.\nЖакындап Калча калды эми,\nКырк дарбаза Бээжиндин\nКыркын бирдей кыдырып,\nКыраң чалды Коңурбай.\nАр эшикти кайтарган\nАр биринде бир чоро,\nКырк чоро күткөн дарбаза\nКанаттуу куш каттагыс,\nКайып тулпар аттагыс,\nКайтарган сан-кол чеп экен,\nЭшиги таштан бек экен.\nЧоң-Бээжинге киралбай,\nКайгып жүрөт Коңурбай.\nЧыканактап калбастан,\nЖатпай жүрөт Коңурбай,\nЧыдап калаа киришке\nБатпай жүрөт Коңурбай.\nКеримселдей керилип,\nКейип жанын аябай,\nЧымын жанга карабай,\nӨлөмүн, - деп ойлобой,\nӨөдө-ылдыйды болжобой,\nАчык турган эшиктен\nАлгара менен чуратып,\nКирмек болду Коңурбай.\nТуягы жерге илинбей,\nБасканы жанга билинбей,\nКоңурбай кирди эшиктен\nБурканына жалынып.\nКыргыл чал менен Агаяр"
  },
  {
    "id": "1997",
    "text": "Басканы жанга билинбей,\nКоңурбай кирди эшиктен\nБурканына жалынып.\nКыргыл чал менен Агаяр\nТаң мезгили болду, - деп,\nЧыканактап чырм этип,\nУктап кетти тынч алып.\nАлтын жаак айбалта\nИйинге салып катышкан,\n\fБекем уктап калышкан.\nБерен Калча ыктуу кул,\nЖоонун айласын билген\nмыктуу кул,\nАлгара менен дыр коюп,\nАлдында чынар терекке\nЖетип барды чу коюп.\nЖеткенде чынар терекке\nАлгара оозун бурду эми,\nТүкүрсө колго өрт күйүп,\nТүгөнгөн Калча турду эми,\nАйбалта кармап шайланып,\nАр жагына камданып,\nКарап Калча турду эми.\nКарап турар Манасты,\nКырк чоронун ичинен\nУшу күнү келиптир\nАжыбайга кезеги.\nЗың-зың этип кенебей,\nКан Манастын Ажыбай\nТыштан жоо келбейт, - деп,\nКапилетсиз болуптур,\nЭч бир ойлоп элебей,\nАлтын тактын түбүнө\nКарткүрөң оозун буруптур,\nАт үстүнөн айзасын\nКара жерге уруптур,\nТаш өбөктү салыптыр,\nАйзасына жөлөнүп,\nКарткүрөңдүн үстүнө\nКатуу уктап калыптыр,\nТаласта жаткан эмедей"
  },
  {
    "id": "1998",
    "text": "Айзасына жөлөнүп,\nКарткүрөңдүн үстүнө\nКатуу уктап калыптыр,\nТаласта жаткан эмедей\nКоңурукту салыптыр.\nТаң кашкайып атарда,\nТаң чолпону чыгарда,\nАсманда жылдыз бириндеп,\nЖарыгы кетип күүгүмдөп,\nКөк жал Манас баатырың\nКолун сууга салды эле,\nКол дааратын алды эле.\nБутун сууга салды эле,\nБут дааратын алды эле.\n\fТеңирине жалынып,\nЭкөө сүннөт, экөө парз,\nТөрт ирекет багымдат\nАмазына камынып:\n«Байгамбар ак диним, - деп,\nКолдо, кожо бирим!» - деп,\nКыя тартып балкыйып,\nМунараны бет алып,\nОпол-тоодой эр Манас\nБасып чыкты даңкайып.\nӨтүгү жок, жалаң бут,\nТуулга жок, топучан,\nТизеси жерге бүгүлүп,\nМунаранын башына\nБасып чыкты керилип,\nАкырындап жөтөлүп,\nКыбыланы бет алып,\nАзан айтты эр Манас\nЭки колун көтөрүп,\nКутпага туура турганда\nКебез белбоо, кең өтүк,\nКечилдин каны Коңурбай,\nКелберсиген чиркин ай,\nАлтын белбоо айбалта\nАла коюп имерип,\nАзан айткан Манасты,\nКош колдоп туруп ошондо"
  },
  {
    "id": "1999",
    "text": "Алтын белбоо айбалта\nАла коюп имерип,\nАзан айткан Манасты,\nКош колдоп туруп ошондо\nШилиге тартып жиберди.\nА! - деген Манас бүк түштү,\nАйбалта тийип калган соң\nТөбөсү менен тик түштү.\nАзан үнү басылды,\nУктап калган Ажыбай\nУмачтай көзү ачылды.\nЧочуп кетип, Ажыбай\nЖетип келди дыр коюп,\nКалча качып калганда\nКамбыл тууган Ажыбай\nАйза менен бир койду.\nКачты Калча зыркырап,\nАйза таамай тийген соң\nАлда нече быркырап,\n\fАжыбай айза салганда,\nКош кабырга сөөгү\nКошу менен жанчылып,\nКошо кыйрап кетиптир,\nЖаралуу болуп Коңурбай,\nАстындагы Алгара\nБаса түшүп жорголоп,\nКапталдан аккан кара кан\nКара жерге шорголоп,\nЭс билбеген эл менен,\nЭси ооган жан менен\nАлы кетип алсырап,\nАкылы кетип далдырап,\nАраң кетип баратат\nКан токтобой кансырап.\nКалча мындай болгонун\nКайгырган Ажың көргөндө\nЖаралуу Манас болду, - деп,\nКалың элге кеп болуп,\nДарбаза эшик жабылып,\nКанаттуу куш каттабай\nКалды Бээжин бек болуп,"
  },
  {
    "id": "2000",
    "text": "Калың элге кеп болуп,\nДарбаза эшик жабылып,\nКанаттуу куш каттабай\nКалды Бээжин бек болуп,\nАдам кирип чыгалбай\nАйлана турган чеп болуп.\nКоңурбайдын Кара аты\nКара атынын бар экен\nКапталында канаты,\nКачан болсо коргондон\nМышыктай болуп түйүлүп,\nАттай жүргөн адаты.\nТоктолуп Калча турбады,\nКамчыны санга урганда\nАстындагы Алгара\nБийик салган коргондон\nКамчы бою чурады.\nКанча боор, чап олоң\nБаары үзүлүп бычырап,\nҮстүнөн Калча жыгылып,\nАлгарадан кулады,\nКазып койгон чуңкурдун\nИчине түшүп сулады,\nЭси ооп кансырап.\n\fЧоронун бири көргөн жок,\nАлөөкөнүн Коңурбай\nАжалы жетип өлгөн жок.\nАлыстан байкап калыптыр,\nАлөөкөнүн Коңурбай\nЧуңкурга түшүп калганын\nШуйкучу көрүп калыптыр.\nКөрүп калып Шуйкучу\nМуну көздөп басты эми,\nКоңурбайдын үстүнө\nЖабууну жая жапты эми,\nКырк күнү Калча алсырап,\nЧуңкурда жатып калды эми.\nКөз жаздырып жүгүрүп,\nКелип турду Шуйкучу.\nКерилип жаткан Калчага\nКең-кесири үч убак"
  },
  {
    "id": "2001",
    "text": "Көз жаздырып жүгүрүп,\nКелип турду Шуйкучу.\nКерилип жаткан Калчага\nКең-кесири үч убак\nАшы менен суусунун\nБерип турду Шуйкучу.\nЖана турду дарылап\nКүнүнө келип каралап,\nШуйкучунун бир киши\nАнеткенин билген жок.\nДарылап жатып Калчаны\nӨчкөн отун тамызды,\nӨлгөн жанын тиргизди.\nОоруган жерин басылтып,\nУмачтай көзүн ачылтып,\nЗыйкырлыгын билгизди,\nКытайлардын Калчага\nКалендер кебин кийгизди.\nАк таяк берип колуна,\nЭлден кайыр суратып,\nКалчаны салды жолуна.\nКоңурбайдын кырк төрө,\nОлоңдой бурап кара чач\nТөбөсүнө чогултуп,\nТүрүп жүргөн кези экен,\nКаныбыз качан келет, - деп,\nАлгараны жетелеп,\nАлдынан тозуп баарысы\nКүйүп жүргөн кези экен.\n\fӨткөн күндү санашып,\nЭсептеген табы экен,\nОшол күнү келбесе\nКетип калар чагы экен.\nТуура тартып Алгара,\nКырк төрө келди бүгүлүп,\nТаазим кылып канына,\nАттан түшүп баарысы\nЫзаат кылып жүгүнүп.\nУшинтип төрө жетти эми,\nЖеткен жерде Калчаны\nАлгарага мингизип,"
  },
  {
    "id": "2002",
    "text": "Ызаат кылып жүгүнүп.\nУшинтип төрө жетти эми,\nЖеткен жерде Калчаны\nАлгарага мингизип,\nАлып, жүрүп кетти эми.\nКырк төрөсү баш болуп,\nКыйын узак жол тартып,\nМунарык болуп бурчтанган,\nБулуңгур болуп учтанган,\nТүгөнгөн тоонун урчугу,\nТоксон жолдун тоому,\nТогуз суунун куюлуш,\nЖаңырыктуу Жар-Кыя,\nАлды жагы чер токой,\nЖалгыз аттын чубама,\nЖалгыз жолдун боюнда\nУрунарга тоо таппай,\nУрушарга жоо таппай,\nТынчтап уйку кандырбай,\nКүлүктөрүн чалдырбай,\nЧыканактап жаталбай,\nЧырым этип уйку албай,\nЧымчык учпас кең сайдан,\nЧыңыроо чыккан талаадан,\nЧыйралышып жол тозуп,\nАй караңгы, түн бүркөк\nАдырдан чыкты үч берен -\nАлмамбет, Чубак, эр Сыргак.\nШектүү жерде жолдорду\nКезип жүргөн кези экен,\nШегин билип Калчаны\nТозуп жүргөн кези экен.\nАлмамбет чыкты бакырып:\n«Ысылам!» - деп чакырып.\n\fУзун бойлуу, кең далы,\nКачырса кайра тартпаган\nКайра жоодон качпаган,\nКачырып келет артынан\nКан Балтайдын Чубагы,"
  },
  {
    "id": "2003",
    "text": "Качырса кайра тартпаган\nКайра жоодон качпаган,\nКачырып келет артынан\nКан Балтайдын Чубагы,\nКөзүнөн жалын төгүлүп,\nБаарысынын алдында\nБута бою бөлүнүп,\nТегерете карабай,\nТеги жанын аябай,\nУлак кандын Сыргагы\nОктой болуп келайтат.\nҮч берендин сүрүнөн\nЖер айрылып дүркүрөп,\nБайлап койгон арсландай\nКүндөй болуп күркүрөп,\nКырк төрө менен Коңурбай\nЫсыгына туралбай,\nКачып берди бириндеп,\nАлөөкөнүн Коңурбай\nЧындап качты зирилдеп.\nЖер жарылып, чаң чыгып,\nАлмамбет, Чубак, Сыргактын\nДобушунан жан чыгып,\nБөлөк-бөлөк бөлүнүп,\nКачып калган кырк төрө,\nАрт жагынан эр Сыргак\nЖыйырмасын бир бөлүп,\nАстына салып алды эми,\nАкбалтайдын Чубагы\nОнун бөлүп алды эми.\nАлдына салып он бирин,\nКоңурбайды баш кылып\nАлмамбет айдап алды эми.\nКалча кулга дүмөктү\nСалып барат Алмамбет,\nЖеткен жерге сойлотуп,\nКез келгенин кыйратып,\nОюп кетип баратат.\nУрушту Алмаң салыптыр,\nОн төрөсүн Калчанын\nТакыр кырып коюптур,"
  },
  {
    "id": "2004",
    "text": "Оюп кетип баратат.\nУрушту Алмаң салыптыр,\nОн төрөсүн Калчанын\nТакыр кырып коюптур,\n\fАлөөкөнүн Коңурбай\nИт урушун салышып,\nКайта-кайта кайрылып,\nАлмамбет менен алышып,\nУлак кандын Сыргагы\nАйзанын учун кан кылып,\nКезиккенин дан кылып,\nБирин койбой жай кылып,\nАлакелеп айкырып,\nЖалынып Сыргак келайтат.\nКачып калган Калчаны:\n«Токтоткун!» - деп бакырып.\n«Алмамбет!» - деп өкүрүп,\nОн төрөсүн кыйратып,\nБирин койбой бүт кырып,\nБаатыр Чубак келатат.\nАлмамбеттин артынан\nЖаны калбай бакырып,\nКанча кайкы-белести\nАшып алды Коңурбай,\nАлышарга алы жок,\nАлды-артына карабай,\nАмыз ишти санабай,\nКачып калды Коңурбай.\nКууп-кууп жеталбай,\nҮч берен калды токтошуп,\nҮчөөнө бирдей жеткирбей\nКоңурбай кетти жол түшүп.\nАлөөкөнүн Коңурбай\nКабарды катуу салды эми,\nМанасты жайлап салдым, - деп\nБаарына кабар салды эми.\nКоңурбай кабар бергенде\nТоктобостон толгонду,\nТоксон Бээжин козголду.\nТопурак учуп тоз болуп,"
  },
  {
    "id": "2005",
    "text": "Коңурбай кабар бергенде\nТоктобостон толгонду,\nТоксон Бээжин козголду.\nТопурак учуп тоз болуп,\nТолгон кытай козголуп,\nМанастын кылган кордугу\nКөкүрөккө муз болуп,\nУраан тартып алышып,\nЭлден черик жыйышып,\nЧет-четинен канды айдап,\n\fЧет жердеги жанды айдап,\nТолкуп жаткан көлдү айдап,\nТоону ураткан селди айдап,\nЖапан жүрүп, эр өскөн,\nЖалгыз көз деген элди айдап,\nЖердин бети кылкылдап,\nЖыбырашып кумчалык\nКумурскадай былкылдап,\nЗубун-зубун бөлүнүп,\nАта-ата уулу болушуп,\nАр уругу ар башка\nЭсеп берип көрүнүп,\nТүн экени билинбей,\nТопурак учуп асманга\nКүн экени билинбей,\nАсманда тозоң сөгүлүп,\nМанасты өлдү дегенде\nБири калбай көп кытай\nБүткүл келип калыптыр,\nЭр бүлөсү жыйылып.\nКумду көргүн, куртту көр,\nКумурскадай каптаган\nКалың кытай журтту көр!\nЖер жүзүндө чөптү көр,\nЧөпчөлүк кытай көптү көр!\nАскери жүрүп калганда\nАйзанын учу кагышып,\nКөптүгүнөн калың кол\nЖүрө албастан кагышып,"
  },
  {
    "id": "2006",
    "text": "Аскери жүрүп калганда\nАйзанын учу кагышып,\nКөптүгүнөн калың кол\nЖүрө албастан кагышып,\nЭлүү башы энтеңдеп,\nОн башысы ороңдоп,\nМиң башысы бир бөлөк,\nЖүз башысы сороңдоп.\nКылыч кында кыңгырап,\nАйбалтасы шыңгырап,\nЖүрүп калды көп кытай\nАсабасы калкылдап,\nКалкандары шаркылдап,\nКоңурбайы баш болуп,\nБүткүл алпы ушунда,\nЖүрүп калды көп кытай.\nАлмамбет, Чубак, эр Сыргак\n\fҮстүнө келди Манастын.\nБозала желек, кызыл туу,\nЭр Манастын үстүндө\nБойбойлогон ызы-чуу.\nКыл муруту шыйпайып,\nКыямат кетер кишидей,\nКыраан Манас көк жалың\nКыйын оору болуптур.\nАрка-моюн арасы,\nКабылдап кеткен жер экен\nАйбалта тийген жарасы.\nКөк болотун дат алган,\nКөрбөй калып Ажыбай,\nЭки көзү кашайган.\nДарбаза оозун жаптырган,\nАзанга турган айкөлдү\nАбайлабай Ажыбай,\nАлөөкөнүн Коңурбай\nКокусунан чаптырган.\nБусурман белин сындырган,\nЖеке ээлеп жатчу эле\nКалың манжуу, кытайды\nЭми көөнүн тындырган.\nКыймалуу жактан чалдырган,"
  },
  {
    "id": "2007",
    "text": "Жеке ээлеп жатчу эле\nКалың манжуу, кытайды\nЭми көөнүн тындырган.\nКыймалуу жактан чалдырган,\nКыраан Манас султандын\nБайкабастан кырк чоро\nКытайга башын жардырган.\nАрслан досу Алмамбет -\nАдис болгон берениң,\nКалың кытай Бээжинге\nКанча кыргын дүмөктү\nСала кеткен эмеспи!\n«Медет» деген дарыны\nАла кеткен эмеспи!\nКарап туруп Алмамбет\nКан Манаска кайгырып,\nКаңырыгы бек түтөп,\nИтелгидей эки көз\nИрмебестен жаш алып,\nКайра карап Алмамбет\nЖашып турду коңгурап:\n«Ысылам журттун коргону\n\fДосум Манас барында,\nЭче-эче кыйынга\nЖол саламын дечү элем,\nКытай эмес, кылымга\nКол саламын дечү элем!\nКубангандан курган жан\nКөңүл кайнап толгонбу,\nОшол оюм кокустан\nӨзүмө кесир болгонбу!\nКылчайбай жоого киргенде,\nКырааным Манас турганда\nБеттешкенди жечү элем,\nБереним Манас барында\nӨлүм жок мага дечү элем!\nКыясы кымбат жер болсо,\nА түгүл агып кеткен сел болсо,\nКыстап келген кол болсо,\nАлдымда Манас барында"
  },
  {
    "id": "2008",
    "text": "А түгүл агып кеткен сел болсо,\nКыстап келген кол болсо,\nАлдымда Манас барында\nАсман менен кара жер\nЧаң чыгарам дечү элем,\nКанча кыйын болсо да\nЧаңга аралаш салышып,\nКан чыгарам дечү элем».\n«Бүгүн көргөн эртең жок,\nУшундай бетпак алдамчы,\nОпосуз жалган дүйнө - чок!»\n«Медет» деген дарыны\nБерениңдин башына\nБеш которуп салды эле.\n«Себеп» деген дарыны\nСээп туруп салды эле.\nДарыны мынча салган соң,\nИчинде уусун алган соң,\nКөк жал Манас султандын\nОоруган жери басылды,\nУмачтай көзү ачылды.\nБаштагыдай кубат жок,\nКан азайып саруулап,\nОшондо да Алмамбет\nКүндө турду дарылап.\nКүлазыктан чайкатып,\nСуусунуна бердирип,\n\fДарыны жаап бактырып,\nБайтал бээнин казысын\nЖарасына тарттырып,\nКадимкидей эсейтип,\nКанкорду атка мингизди.\nЖылгындуу Кең-Кол боюна,\nКең Таластын оюна:\n«Жалгызыңды көргүн», - деп\nКан Манасты жүргүздү.\nАзык-түлүк мол берди,\nЖолдошу үчүн Манаска\nЭче миң-миң кол берди.\nАт аябай жол жүрүп,"
  },
  {
    "id": "2009",
    "text": "Азык-түлүк мол берди,\nЖолдошу үчүн Манаска\nЭче миң-миң кол берди.\nАт аябай жол жүрүп,\nАлда канча күн жүрүп,\nОшондо Манас кыраан шер,\nОй ойлоду туйгун эр:\n«Кече күнү эл-журтка\nКаканчындын Бээжинди\nКамап алды - дедирттим.\nЭми элим айтпасын,\nКатын-калач, калың журт\nКачып кетти дедиртип,\nАлтын, күмүш, дилдесин\nЧачып кетти дедиртип,\nАйбалта тийип башына,\nКөп кытайдан корккондон\nШашып кетти дедиртип.\nКалайыгым жыйдырып,\nКалың элим баарысын\nМекеге жете кырдыртып,\nКытай менен беттешпей,\nКантип жүрүп кетейин!\nАжалым жетсе өлөйүн,\nАлданын салган буйругун\nМоюнга түшсө көрөйүн!\nАйкырышып топ бузуп,\nТагдыр жетсе окко учуп,\nНе болсом да болоюн!» -\nДеп, ошентип, кан Манас\nБуйрук кылды сан колго.\n«Токтодум, - деп, бу жерге!\nАрман кылба бусурман,\n\fАйтпай койду башта, - деп,\nАтым арык дегендин\nАзыр атын сойдурам,\nӨзүм жалгыз дегендин\nӨзүн союп өлтүрөм!\nКаарыма тийгенди,\nКараламан эл-журтум,"
  },
  {
    "id": "2010",
    "text": "Азыр атын сойдурам,\nӨзүм жалгыз дегендин\nӨзүн союп өлтүрөм!\nКаарыма тийгенди,\nКараламан эл-журтум,\nАябастан кырамын!\nКылчайбастан диниңе\nКытайдан бетер кыламын!»\nМанастан мындай сөз угуп,\nТурган колдун баары угуп,\nАлдыңкы туура сеңирге\nЖалпы аттан түштү эми.\nАлты, алтыдан тулпарды\nАрасын керип байлатып,\nАдис болгон калың кол\nАлтыдан, ондон бөлүнүп,\nАш-тамагын кайнатып,\nБерендер жатат керилип,\nСай тулпары эригип,\nШабыят тээп, даң салып,\nОромпой ойноп, чаң салып.\nАл аз болгонсуп, калың кол\nОрдо салып алышып,\nКырк байталдан мөрөйгө\nБайге кылып сайышып.\nАдырдан кулан атышып,\nАркар, кулжа кубалап,\nТамашага батышып,\nТулпарды кесе байлашып,\nКелип калса көп кытай\nКанкор кандай болот, - деп,\nТаштан катар чеп кармап,\nТегерегин бек кармап,\nБаары бирдей сабылып,\nЖоо ишине камынып,\nЖатып калды калың кол.\nМерген турар жерлери\nБет алдыра таш коюп,\nАйзакерден ыктууга,\nАй талаасын шайлашып,"
  },
  {
    "id": "2011",
    "text": "Мерген турар жерлери\nБет алдыра таш коюп,\nАйзакерден ыктууга,\nАй талаасын шайлашып,\n\fАйбалта чабар мыктууга\nАдыр жерди көздөшүп,\nКылыч чабар кыйынды\nБуурсун тийген чийин жок,\nСуур казган ийин жок,\nАйдай кумдак далааны\nАны койду белгилеп.\nМанасты койгон ортого\nБаягы чепке чыңдашып,\nКароолчусун дайындап,\nЧалгынчысын тыңдашып,\nУшу чакта Бээжинге,\nМанас турган жерине\nКалың аскер көп кытай\nКоңурбайы баш болуп,\nЖетип келди кылкылдап,\nМанас жаткан калаага.\nАйлантып алды он курчап,\nКаптап кытай келгенде,\nЧубак минип кан болгон\nБусурмандын аскери\nТамашасын кылышып,\nТойлоп жаткан кези экен.\nЭр жарагын шайлабай,\nЖоо келет, - деп камынбай,\nАзизкандын Алмамбет\nТуюк жаткан кези экен.\nАлтындаган эшиктен,\nЭсенкандын ордосу\nКөлөкөлүү тешиктен\nКарап турса Алмамбет\nКытайлардын кыздары\nЭки-экиден жүгүрүп,\nБаары бирдей сүйүнүп,\nБаскан изин теңешет,\nБаары бирдей кеңешет.\n«Буруттун каны Манасты"
  },
  {
    "id": "2012",
    "text": "Баары бирдей сүйүнүп,\nБаскан изин теңешет,\nБаары бирдей кеңешет.\n«Буруттун каны Манасты\nБугуп туруп Коңурбай\nАйбалта менен чапты, - дейт,\nӨлө турган болгондо\nТаласка Манас качты, - дейт.\nКытай колу толот, - дейт,\n\fБүгүн, эртең эжеке,\nБурут менен беттешип,\nКыргын согуш болот, - дейт.\nМында туруп нетели,\nҮйгө эрте жетели!»\nМуну угуп Алмамбет\nАйтканына таң калып,\nЖоо бетине камданып,\nКабар салып калкына,\nБусурмандын жалпына.\nМындай сөздү укканда,\nЖоо бөрүсү кырк чоро\nАлмамбеттин үстүнө\nБаары келди чогулуп,\n«Берен Алмам, султаным,\nКаарданып калыпсың,\nАшалбаган тоо барбы,\nАңдып калган жоо барбы?\nКайнап турган шор барбы,\nКакайлап ураан чакырып,\nКаптаган кытай кол барбы? »\nЧоролор мындай дегенде,\nАзизкандын Алмамбет\nАйтып турат мындай деп:\n«Арсланым, кыраан кырк чоро,\nАзирет Аалы тийбеген\nАзаптуу Бээжин жер ушул,\nТирүү жанды куткарбас\nБейжай кытай эл ушул!\nБейилин билип баштатан"
  },
  {
    "id": "2013",
    "text": "Азаптуу Бээжин жер ушул,\nТирүү жанды куткарбас\nБейжай кытай эл ушул!\nБейилин билип баштатан\nДебей жүргөн мен ушул!\nКалың кытай, манжуудан\nКудай билет өлүштү,\nЖе өлбөй тирүү калышты.\nАжалы жеткен өлбөйбү,\nАзабы болсо тартпайбы!\nТеңирдин салган буйругун\nУшундай болсо көрөлү,\nКаканчындын Бээжинден\nАжал жетсе өлөлү!\nӨлбөй тирүү турганда\nЭэрчип келген ыслам\n\fКытай менен манжууга\nОлжого кантип берели!\nТаштап качсак калың кол\nУбалын бизге артпайбы,\nЖапаны жаман тартпайбы,\nЖабыла бүлүк кылбайбы,\nМекеге жете куубайбы,\nБусурманды кырбайбы,\nБулаңды булап албайбы,\nБузукту кытай салбайбы!\nБусурманды кырдырып,\nКырк чоро качып кетти, - деп,\nБу дүйнөдө жаман ат\nАкыретке барганда\nКырылган калың бусурман\nЖакадан бизди албайбы,\nАртта калган тукумга\nЖаман аты калбайбы!\nАтаганат, кырк чоро,\nКыркың кырк жерден келген шер элең,\nКыраан Манас көк жалдан\nКайсы бириң кем элең?\nКырк чоро тирүү болгондо"
  },
  {
    "id": "2014",
    "text": "Кыраан Манас көк жалдан\nКайсы бириң кем элең?\nКырк чоро тирүү болгондо\nКыйналбайм деп душмандан\nМедер кылган мен элем.\nКытай менен манжууга\nКыйын кыргын салалык,\nКыраан Манас көк жалды\nАжыратып алалык.\nЧындап сөздү бекитип,\nАрслан тууган Чубакты\nКан Манастын ордуна\nКан көтөрүп алалык,\nУшул жаткан бусурман\nТулпарын тандап минелик,\nМанжуу, кытай, калмакка\nЫлаачындай тиелик!\nКызыл канга боёлуп,\nКырып-союп кытайды\nТүп-Бээжиндин түбүнө\nТүрүп айдап сүрөлүк.\nКечилдин каны Коңурбай,\n\fКезигип калса ошону\nТирүү кармап алалык,\nКан Манастын алдына\nАлып барып Калчаны\nКардын эшип жаралык,\nСууруп алып өпкөсүн\nСадагага кагалык!\nАйланайын, кырк чоро,\nНе да болсо өлөлү!\nБээжинден тирүү кайтпайлы,\nКыйын-кыстоо күн болсо,\nБирибиз кайра качпайлы!\nБеренибиз окко учса,\nБели боштон болгону,\nКылчайып карап турбайлы!»\nЖеке чоро дейсиңби,\nМузбурчак, Көкчө каны бар,\nЭштектердин Жамгырчы,\nКөкөтөйдүн Бокмурун"
  },
  {
    "id": "2015",
    "text": "Жеке чоро дейсиңби,\nМузбурчак, Көкчө каны бар,\nЭштектердин Жамгырчы,\nКөкөтөйдүн Бокмурун\nЭки берен дагы бар.\nАлмамбеттин айтканын\nМедер кылып, дем кылып,\nКабыланы Манастай\nКараан тутуп, шер кылып:\n«Жакшы болот», - деп айтып,\nКол көтөрүп чуркурап,\nКыйрашмак болуп жоо менен\nБаары турду дүркүрөп.\nБул айтканың акыл, - деп,\nЖакшы болот баатыр, - деп,\nӨлбөй тирүү жүрсө да\nНе муратка жетет, - деп,\nКокустан кайра качкандын\nКапыр болуп, дин бузуп,\nЫймансыз өлүп кетсин, - деп,\nАк буудай унун чайнашып,\nАк куранды кармашып,\nБаары бирдей чуу туруп,\nБата кылып турду эми.\nКабарга келди эр Серек,\nШашып келди энтелеп:\n«Жатасыңбы, бусурман,\n\fЖайык казган ор келди,\nАлакандай биз эмес,\nКалың кытай, манжуудан\nКоңурбайы баш болуп,\nАаламды каптап кол келди!\nАлмамбет берен, кырааным,\nТопурак учуп тоз келди,\nТолкуп кытай козголуп,\nТополоң түшүп, кол келди.\nБири эмес баарысы\nЭсепсиз калың мол келди!»"
  },
  {
    "id": "2016",
    "text": "Толкуп кытай козголуп,\nТополоң түшүп, кол келди.\nБири эмес баарысы\nЭсепсиз калың мол келди!»\nКабар салып эр Серек\nКалкка айтып жар кылды.\nМуну угуп калган соң,\nБусурмандын баарысы\nКайраттуусу сүйүнүп,\nКайраты жок бошоңдор\nКаран түн түшүп, үстүнө\nКапаланып күйүнүп.\nБаатырынын баарысы\nЖоо-жарагын алышып,\nКоркуп турган жаманды\nЖоого караан болсун, - деп,\nАрасына салышып.\nБерендердин баарысы\nКайраттанып кудайлап:\n«Алмамбет, Чубак, эр Сыргак,\nАжыбай менен Музбурчак,\nЖамгырчы менен эр Көкчө\nБулар аман болсун», - деп,\nЖетөөнө бел байлап,\nЖоо бөрүсү туйгундар,\nЖоодон коркпос берендер\nИрээт-ирээт кол болуп,\nАз гана эмес мол болуп,\nКолду айдап жайнатып,\nБусурмандын кызыл туу\nАжыбайга карматып,\nКөйкашканын баарысы\nКытайды көздөп жабылды.\nКоркогунун баарысы\nАрада келет сабылып,\n\fАлмамбет, Чубак арслан,\nУлак кандын Сыргагы\nКапталынан камынып,\nКулан чуркап аттабас\nТоксон тоонун киндикке"
  },
  {
    "id": "2017",
    "text": "Улак кандын Сыргагы\nКапталынан камынып,\nКулан чуркап аттабас\nТоксон тоонун киндикке\nТозуп чыкты жыйылып.\nАлыстан келген бусурман\nТеңирине сыйынып,\nАлдындагы кум далаа\nКумурскадай кыжылдап,\nКаптап келет көп кытай\nКумдай болуп кыжылдап,\nКаканчындын Чоң-Бээжин\nКагыш кылар жер экен,\nКараанын карап олтурса\nАнык кырк кан эл экен.\nАстындагы калдайган,\nТокой десе каптаган\nКалың кытай сел экен.\nБоз чамбыл болуп бөлүнүп,\nБоз атчанын бир бөлгөн.\nБолбой каптап кирүүчү\nКачырчанын бир бөлгөн.\nТемирден зоот кийгизип,\nКачканды кармап алуучу\nБаатырларын бир бөлгөн.\nЖаа тартуучу эренин,\nЖан аябас беренин,\nЖалпы баарын бир бөлгөн.\nКачпай туруп салышчу\nКанжарколун бир бөлгөн,\nКиши талап жеп кетер\nМыкаачысын бир бөлгөн.\nКөрүп туруп көз жетпейт,\nКөлдөй толкуп келатат,\nКөпчүлүгү ушундай\nАйткан менен сөз жетпейт.\nКытайдын жүргөн чаңынан\nКүн экени билинбейт,\nЖе түн экени билинбейт.\nАсман ачык, жер бүркөк,"
  },
  {
    "id": "2018",
    "text": "Кытайдын жүргөн чаңынан\nКүн экени билинбейт,\nЖе түн экени билинбейт.\nАсман ачык, жер бүркөк,\nЖердин жүзүн эл бүркөп,\n\fАйзанын учу чабышып,\nАдамдын башы кагышып,\nДоолбас урган эмедей\nАйбалта, кылыч каңгырап\nКалың кытай, көп манжуу\nЖайнап чыгып келатат,\nСанатына сан жетпейт.\nТүгөнгөн тоонун урчукта\nКөбү чыгып келатат,\nБаарысын айдап алдына\nАлөөкөнүн Коңурбай\nЛөгү чыгып келатат.\nКылыччаны бетинде,\nКылча жанын аябас\nКыйындары четинде.\nЖазбай атчу мергенин\nКапталына салыптыр,\nКачпай туруп кармашар\nКара көктүн баарысын\nЭң алдына салыптыр,\nЖаманынын баарысын\nОртого салып курчашып,\nАрасына алыптыр.\nБусурмандын келгенин,\nКамынып баары турганын\nКоңурбай көрүп калыптыр.\n«Жекеге бурут келер, - деп,\nКезегимди берер», - деп,\nКарагер минген Калдай алп:\n«Жеке чыгып сайыш», - деп,\nЭң алдына салыптыр.\nКалдайдын келе жатканын\nЭр Алмамбет көрдү эми.\n«Кан Манастын кырк чоро,\nЖеке бириң чыккын!» - деп,"
  },
  {
    "id": "2019",
    "text": "Калдайдын келе жатканын\nЭр Алмамбет көрдү эми.\n«Кан Манастын кырк чоро,\nЖеке бириң чыккын!» - деп,\nБуруп мойнун турду эми.\nЭгизкандын кенжеси,\nКудайдын сүйгөн мендеси,\nКелип конгон Таласка,\nЧоро болуп Манаска.\nБаатыр, балбан Байчоро\nАлмамбеттин алдына\n\fАксур оозун бурду эми,\nАк кулжадай даңкайып,\nАлмамбеттен батаны\nСурап, тилеп турду эми.\n«Баргын десең барайын,\nБатаңды берчи алайын,\nКытайдан чыккан балбанга\nЖеке чыгып барайын.\nАжалым жетсе өлөйүн.\nЖекеге келген Калдай алп\nБир силкишип көрөйүн».\nБайчоро минтип турганда\nБатасын берди Алмамбет.\nАлмамбет, Чубак - эки шер,\nСерек, Сыргак эгиз эр,\nКырктын башы Кыргыл чал,\nҮзүктөй калпак Шууту бар.\nЫрамандын Ырчы уулу,\nКозголбогон Агаяр\nАжырашып кетчүдөй\nАлаканын жайышып,\nЖараткан жалгыз кудайга\nАманат - деп табыштап,\nБатасын берди баарысы,\nКарап турган калың кол,\nЖашы менен карысы.\nКалың жаткан бусурман:\n«Кандай болор экен?» - деп,"
  },
  {
    "id": "2020",
    "text": "Карап турган калың кол,\nЖашы менен карысы.\nКалың жаткан бусурман:\n«Кандай болор экен?» - деп,\nКарап турду мелтиреп.\nБаатыр тууган Байчоро\nЖанына жолдош ат алып,\nАлмамбеттен бата алып,\nАксур атын бир салып:\n«Ысылам!» - деп, үн салып,\nАйзада байрак делбиреп,\nКачырып калды мелтиреп.\nӨзү өтө эр экен,\nБаатырдыгы артыкча\nКоңурбайча бар экен,\nТозок күн түшсө кытайга\nТоскоол берер жан экен.\nБу да калды качырып,\n\fКүндөй болуп күркүрөп,\nУккан киши чыдабай,\nБүткөн бою дүркүрөп.\nКачырышкан майданы\nБуурусун тийген чийин жок,\nСуур казган ийин жок.\nЭки жагын карабай,\nКачырышты эки шер\nЧымындай жанын аябай.\nЖетип айза салышып,\nАттары кетти майышып,\nАры-бери сүрүшүп,\nАйзалары белинен\nЧорто сынып калышып,\nАла коюп айбалта\nАны менен чабышып,\nБирине бири тийгизбей\nСырты менен кагышып,\nКалгандарын уушташып,\nЫгын таап эрендер\nАйбалта менен мушташып,\nАндан жакын келгенде\nКылыч менен чабышып,"
  },
  {
    "id": "2021",
    "text": "Ыгын таап эрендер\nАйбалта менен мушташып,\nАндан жакын келгенде\nКылыч менен чабышып,\nЧукул кирип келгенде\nЖакасынан алышып,\nАт үстүнөн тартышып,\nЧиренишип булкушуп,\nКийим калбай үстүндө\nҮзүп-тытып салышып,\nКолу күчтүү Байчоро\nБаатырлыгын билгизип,\nАлачыктай Калдайды\nАт үстүнөн тоңкойтуп.\nЫйык жалга мингизип,\nКоңурбай муну көргөндө\nАйкырыгы таш жарып,\nКаарына чыдабай,\nБурутка азап салам, - деп,\nБайчоронун колунан\nАжыратып алам, - деп,\nЖөөкүлүк деген бир балбан\nКачырына камчы уруп,\n\fБайчорого жетти эми.\nКара калпак кыргагы,\nКабарыңда бар бекен\nКан Манастын Сыргагы -\nКачан болсо кыстоодо\nАжыратар чунагы,\nБайчорого жеткизбей\nОктой болуп жетти эми,\nЖеткен жерден балбанды\nКачырынын үстүнөн\nКөмө коюп өттү эми.\nБолушкан мындай болот, - деп,\nЖекеге чыккан Калдайды\nТүп этектен алды эми,\nМиздей болгон талаада\nАлачыктай дардайтып,\nУлак кылып тартты эми.\nКынындагы Аркескен\nКыйыр тартып эр Сыргак"
  },
  {
    "id": "2022",
    "text": "Алачыктай дардайтып,\nУлак кылып тартты эми.\nКынындагы Аркескен\nКыйыр тартып эр Сыргак\nКылычын сууруп алды эми,\nСүйрөтүлгөн Калдайды\nБөлөк-бөлөк кылды эми.\nБул экөөнү көргөндө,\nЭкөө бирдей өлгөндө\nКарап кытай турабы,\nКалдайынан жети миң\nКачырып каптап кетти эми.\nМыктысынан сан калдай\nБу да каптап кирди эми.\nКытай каптап калганда\nБусурман кайдан аянсын\nБулар кетти капташып,\nМузбурчак, Көкчө кандары,\nКамдалуу турган балбаны,\nКең көкүрөк эрени,\nКачырып калды төрт миң кол,\nКайра тартпас берени.\nКапыр менен бусурман\nАралашып урушту,\nКызыл канга боёлуп,\nБилгендерин кылышты.\nКөк ырапыс тон кийип,\n\fКөк ала тулпар ат минип,\nКан Балтайдын Чубагы\nАйкырса алы жетпеген,\nКүрөштө күчү келбеген,\nАралап кирди кол салып.\nАзизкандын Алмамбет\nЧымын жанга күч келип,\nКаарданса оңбойт, - деп,\nКан Манастын жогунда\nКаптап кетсе көп кытай\nБусурманды койбойт, - деп,\nУй куймулчак Сарала\nУюлгутуп чуратып,"
  },
  {
    "id": "2023",
    "text": "Каптап кетсе көп кытай\nБусурманды койбойт, - деп,\nУй куймулчак Сарала\nУюлгутуп чуратып,\nКез келген манжуу, кытайды\nКырып-союп кыйратып,\nКарыкандын жай ташты\nКисесинен алды эле,\nКүн жайлагыч жай ташты,\nБириктирип буларды\nБир чөйчөктө кара суу\nАлып барып салды эле.\nКалмагынча калдырап,\nКытайынча кулдурап,\nКүн жадырар дубанын\nБаарын окуп алды эми.\nАчып көздү-жумгуча,\nАны-муну дегиче\nАсмандан булут сабалып,\nЖер бетине камалып,\nБөксөнүн баары мөндүрлөп,\nЖаканын баары жамгырлап,\nАй көрүнбөй бүлбүлдөп,\nКүн көрүнбөй күүгүмдөп,\nЖайдын күнүн кыш кылып,\nКийими жука кытайды\nКыңкылдатып кыз кылып,\nҮшүп калган кытайды\nАлмамбет, Чубак аралаш,\nЖандай салып эр Сыргак,\nҮчөө кирди согушка.\nОрто жерин Алмамбет\nОюп кетти кыйратып,\n\fТегерегин эр Сыргак\nСоюп жүрөт сулатып,\nБет алдына келгенин\nБерен Чубак талкалап,\nКанды суудай кечишип,\nКалың кытай, манжууну\nТалкалады үч кыраан.\nКырып жүрөт бакырып:"
  },
  {
    "id": "2024",
    "text": "Канды суудай кечишип,\nКалың кытай, манжууну\nТалкалады үч кыраан.\nКырып жүрөт бакырып:\n«Ысылам!» - деп, чакырып,\nУй түгүндөй кытайды\nУйгу-туйгу түшүрүп,\nДал-дал кылды майданды.\nКырып-жоюп үч сырттан\nСогуш жери кан болуп,\nКүн көрүнбөй чаң болуп,\nАртынан кирди согушка\nМузбурчак, Көкчө кырк чоро\nКанча баатыр жан болуп,\nЖапырт кирди баарысы\nҮч кыраанга дем болуп.\nКытай кирди көптөшүп,\nКөптөн коркпой бусурман\nСогуш салды беттешип.\nАйзанын баары кыйрашып,\nАзаматтар сулашып,\nЭр эңгиреп сүзүлүп,\nАттын бели үзүлүп,\nЖатып калды көп өлүк.\nКанча тулпар мал өлүп,\nКайраты зор эр өлүп,\nӨлүк тоодой үйүлүп,\nТүптүү кытай, калың журт\nТүбүнөн түрө козголуп,\nМиңи өлсө кытайдын\nКайрадан миңи кошулуп,\nКоторулуп асман, көк,\nЗакым болуп асманга\nУчту бурап чыккан чөп.\nСогуш салган көк майдан\nТокумдай болгон тоосу жок,\nТомук батар коосу жок.\nЖайык талаа, кумдак чөл\n\fБусурман, кытай беттешип,\nТалкандашкан ушу жер."
  },
  {
    "id": "2025",
    "text": "Томук батар коосу жок.\nЖайык талаа, кумдак чөл\n\fБусурман, кытай беттешип,\nТалкандашкан ушу жер.\nКараса көзгө илинбейт,\nКамгак учкан эмедей,\nКаршы-терши өлүктөр,\nКытай менен кыргыздын\nКайсы экени билинбейт.\nКыраандары кан жутуп,\nКызыл канга боёлуп,\nКыйрап калды далай эр.\nЭки көзү оюлуп,\nТирүүнүн баары чаң жутуп,\nӨлүгү жатат кан жутуп,\nСогушуп жүрөт эрендер\nӨлүктөрдүн үстүнөн\nАры-бери ыргытып,\nКайраттуунун баарысы\nКамчы салып атына\nАрандай оозун ачтырып,\nСогушуп жүрөт жулкушуп.\nӨлүктү кумдай бастырып,\nАзизкандын Алмамбет\nКайратына келиптир,\nЧындап согуш кылыптыр.\n«Манас!» - деп, ураан чакырып,\nАкбалтайдын Чубагы\nБыт-чыт кылып кытайды\nАрсландай айкырып,\nТоктоно албай көп кытай\nБуларга кайрат кылалбай,\nКайра качты бет алып.\nАрт жагынан үч арслан\nАйдап кирди Бээжинге\nЫлаачындай сапырып,\nОрто жерин эр Чубак\nӨлүм билбейт эч убак,\nОюп кирип баратат.\nМузбурчак, Көкчө карысы,\nКаптап барат кытайды"
  },
  {
    "id": "2026",
    "text": "Өлүм билбейт эч убак,\nОюп кирип баратат.\nМузбурчак, Көкчө карысы,\nКаптап барат кытайды\nБусурмандын баарысы.\nАлөөкөнүн Калчасы,\nКытайдын кыраан бадышасы\n\fАкылы көлдөй эр экен,\nКытай, манжуу, калмактан\nЭң биринчи шер экен,\nСогуш кылган талаасы\nКөп күнчүлүк жол экен.\nБээжиндин бир жак түбү экен,\nКыбырап жандар жүрбөгөн,\nКуландан башка билбеген,\nКумга аттар батышып,\nЭэрдин бели сынышып,\nЭче күнү урушуп,\nЧаалыгып калган көп тулпар,\nЧарчап калган канча жан.\nЧарчаганын көргөндө\nЧактап жүргөн Коңурбай:\n«Мелжемдүү жерге келди, - деп,\nБуркан берип тилекти\nБусурмандын баарысы\nӨлөр жерге келди, - деп,\nКанжарколду чакырып,\nОн миң кол алып жанына\nАлмамбет менен Чубакты\nБетине чыгып капта, - деп,\nБуйрук кылды бакырып.\nКанжаркол жайын айтайын:\nЖашы алтыга келгенде\nАтасы менен энеси\nБашка бөлүп бактырган.\nАлтысында балдарды\nЭртең менен турганда\nКайкайтып колун жуудуруп,\nУнду жүз күн урдурган,"
  },
  {
    "id": "2027",
    "text": "Алтысында балдарды\nЭртең менен турганда\nКайкайтып колун жуудуруп,\nУнду жүз күн урдурган,\nКумду жүз күн урдурган.\nКанжаркол деген жан экен,\nКатылганды бир койсо,\nЖарып салчу ал экен.\nАкбалтайдын Чубакка\nАлты миң кол жабылып,\nАзизкандын Алмамбет\nКаптаганга бой бербей,\nЭр кабылан Чубакка\nЖабылса да жол бербей,\n\fЭче күнү, канча түн,\nКырып жүрөт Алмамбет.\nАлек болуп Алмамбет\nОңго карап бир атып,\nОндон-бештен сулатып,\nСолго карап бир атып,\nСолдон канча кулатып,\nКезигип калган кытайды\nКесик тийген кишидей\nКырып жүрөт жаа тартып.\nКараса көзгө илинбейт,\nКапыр менен бусурман\nАралашып чаң болуп,\nКайсы экени билинбейт.\nТопурак учкан тозоң-чаң,\nТоктобой аккан кызыл кан,\nКызыл канга чөмүлүп,\nКыйрап жаткан кыйла жан.\nКырылганын кымынча,\nКөрбөй жарым тыйынча,\nКырк кандын эли кытайга\nКыйноо түшүп аянбай,\nТүркүн-түркүн кол келген,\nТүбүнөн кытай түрүлүп,\nТүмөндөгөн эл келген,\nЭче жерден жыйылган"
  },
  {
    "id": "2028",
    "text": "Түркүн-түркүн кол келген,\nТүбүнөн кытай түрүлүп,\nТүмөндөгөн эл келген,\nЭче жерден жыйылган\nЭсепсиз сан, мол келген.\nКарыкан турган Бээжинге\nТемирден согуп чеп кылган,\nҮйдөй болгон чоң буркан\nАса байлап салдырып,\nЫлама менен кечилин\nБүткүл жыйын алдырып,\nЭлди койбой жыйдырып,\nӨлөр антты кылдырып:\n«Ай караңгы, түн бүркөк\nКараңгыда салыш, - деп,\nКалың кытай кырылып,\nБириң калбай уруш, - деп,\nОн жетиден жогорку,\nЭлүү бештен төмөнкү\nБириң калбай жыйыл, - деп,\n\fАлың жетпей баратса,\nАгып кеткен селге окшоп\nТирүү калба, түгөн, - деп,\nЗубун-зубун көп кытай\nЗубун болуп бөлүндү,\nУрук-урук манжуулар\nУругуна бөлүндү.\nКөптүгү кытай мол экен,\nЖери башка кытайлар\nЖергесине бөлүнүп,\nЖетелек түркүн, түмөн кол\nЖекеге чыккан эмедей,\nЖерди жайпап урушкан.\nБусурмандын бетинде,\nСогушуп жаткан берки кол\nКайрат берет калкына\nКан Коңурбай кыйкырып:\n«Каптагыла калың кол,\nКара жаның аябай,\nКабыланың мен турам!"
  },
  {
    "id": "2029",
    "text": "Кан Коңурбай кыйкырып:\n«Каптагыла калың кол,\nКара жаның аябай,\nКабыланың мен турам!\nТоктобой согуш, балбандар,\nТоодой калканч мен мына!\nКача көрбө балбандар,\nАскар бийик зоосу жок,\nАй-ааламды буй кылган\nАйкөл Манас тоосу жок!\nБел байлаган бели жок,\nБейлечи, калың кытай журт,\nБерен Манас шери жок!\nСогушкула балбандар,\nБылкылдак куурай бышканча,\nМыйзамдын гүлү учкунча!\nМыктап алты ай урушсак\nАттарынан кан кетет,\nӨздөрүнөн ал кетет.\nЧындап согуш салалык,\nЧындап кайрат кылганын\nТирүү кармап алалык!\nКүнөөсү чоң кишисин\nКырк кез терең орлорго\nКырк жыл катар салалык!\nБурутту биз өлтүрбөй\n\fМинтип кекти алалык!\nТөбөсүнөн басалык,\nДүйнөсүн талап кыйратып,\nМекеге жете чачалык!\nБурутту бузуп, олжо алып,\nОрдосун бузуп, жол салып,\nЭчен сулуу кыз алып,\nКолго түшсө буруттун\nӨйдөлөгөн тентегин\nОюп көзүн алалык!\nӨңчөй жаман момунун\nӨлтүрбөй кармап алалык,\nКырк жылы алым бергин, - деп,"
  },
  {
    "id": "2030",
    "text": "Оюп көзүн алалык!\nӨңчөй жаман момунун\nӨлтүрбөй кармап алалык,\nКырк жылы алым бергин, - деп,\nКыстоону кыйнап салалык!» -\nДеп, ошонтүп, Коңурбай\nДалай акыл баштады.\nМындай кепти укканда\nКаканчылуу Чоң-Бээжин\nКайраттанып күркүрөп,\nКаптады баары дүркүрөп.\nКайраттанып сабылып,\nКаптап талап кетердей,\nАзгынакай бурутка\nАжалсыз өлүм жетердей.\nАлмамбет, Чубак эрдиги\nАаламда сында жок,\nАрсландай болуп кирүүчү\nАйкөл Манас мында жок.\nБел байларга бели жок,\nБерен Манас шери жок,\nБейпай катуу күн болду.\nКытайдын түрүн көргөндө\nАттын оозун тартышып,\nАйласы кетип бусурман\nӨлдүк, - деп, керээз айтышып:\n«Бүгүн көргөн эртең жок,\nУшундай экен дүйнө шок!\nЖети бөрү жалгызды\nТаласа тарпын коёбу?\nЧындап каптап алыптыр,\nЧымын жанды коёбу?\nКапкараңгы түн түштү,\n\fКайраты качып буруттун\nБашына кайгы күн түштү.\nКалтырап бурут турганда\nЧыканактап калбаган,\nЧырым уйку албаган,\nСумсайганын жазбаган,"
  },
  {
    "id": "2031",
    "text": "Калтырап бурут турганда\nЧыканактап калбаган,\nЧырым уйку албаган,\nСумсайганын жазбаган,\nСундурганын тартпаган,\nКылычы кынга жөлөгөн,\nКыйын жоого кез келсе\nКызыл канга бөлөгөн,\nЧындап белин курчанган,\nЧымындай калың кол болсо\nЖеке кирип кол салган,\nКара калпак кыргагы -\nКабарыңда бар бекен,\nКан Манастын Сыргагы -\nКайгырып турган сан колго\nКайрат берер чунагы.\nКарачы калың бусурман,\nКалкта сендей болобу,\nСилерди киши деген оңобу?\nКудайдын жазган буйругун\nКачан да болсо көрөсүң,\nКачып Талас барсаң да\nАжалың жетсе өлөсүң!\nАжалы жеткен өлбөйбү,\nӨлбөсө күнүн көрбөйбү!\nКачып арттан сүрдүрүп,\nИттей жоого куудуруп,\nАжалдан мурун кырдырып,\nМинткенибиз болобу?!\nКараан болчу бусурман,\nЧоң-Бээжинин талкалап,\nКарыкан көздөй сүрөйүн,\nКакайлатып кытайды\nБирин койбой кырайын.\nУятың кеткен сында жок,\nУюлгуп каптап турганда\nУшунда кетип калам, - деп,\nУлугуң Манас мында жок!»\nКайраттанып кагышып,"
  },
  {
    "id": "2032",
    "text": "Уюлгуп каптап турганда\nУшунда кетип калам, - деп,\nУлугуң Манас мында жок!»\nКайраттанып кагышып,\nКаптап кирди калың жан.\n\fКалың кытай, манжууга\nКайра кирди салышып,\nАкбалтайдын Чубагы,\nАзизкандын Алмамбет\nАйкырып кирди майданга.\nМунарыктуу чаң менен,\nЭсепсиз калың кол менен\nКанды канга салышып,\nКачпай баары турушуп,\nКытай менен бусурман\nТикелешип беттешип,\nКан агызып майданда\nӨлүктү таштай атташып,\nОшончо калың капырды\nКачпай туруп салышып,\nТулпардын баары туйлашып,\nТутамга келбей айзалар\nБыт-чыт болду кыйрашып.\nОк өтпөс соот тытылып,\nКан акты суудай төгүлүп,\nКапыр менен бусурман\nБөлөк-бөлөк бөлүнүп,\nУрушка кирбей жасоо айрып,\nӨң баатырын бир бөлүп,\nАлөөкөнүн Коңурбай\nЧеттеп жүргөн кези экен.\nКаарданып токтобой,\nАйдап баары балбанын\nКамап кирди Коңурбай\nКайра тарткан коркогун\nКарсылдатып кубалап,\nСабап кирди Коңурбай.\nКөйкашкасын бир бөлүп,\nАтка чыйрак балбанын\nАны койгон бир бөлүп."
  },
  {
    "id": "2033",
    "text": "Сабап кирди Коңурбай.\nКөйкашкасын бир бөлүп,\nАтка чыйрак балбанын\nАны койгон бир бөлүп.\nКаарданып камыгып,\nДобушунан жан чыгып,\nКоңурбай кайрат кылганда\nТегерегин карабай\nТебелеп кетчү эмедей\nТеги жанын аябай,\nКаптап кытай келгенин\n\fКабылан эрлер көрдү эми.\nБаягы Сыргак көйкашка,\nБаатырдыгын карасаң\nАдамзаттан бир башка.\nЖыйырма бирде чагы эле,\nЖоодон коркпос табы эле.\nЭлик сындуу Көкчебич\nОмбул-домбул түйүлүп,\nКоңурбайды бет алып,\nКачырып калды кара көк.\nЖакын кирип калганын\nКылыч менен шыпырып,\nАлысыраак кытайды\nАйза менен сулатып,\nТоо ураган эмедей\nКезиккенин кыйратып,\nКырып барат эр Сыргак.\nКытайларды сойлотуп,\nЧечекейди жара аткан\nМергенинин баарысы\nЖакындап Сыргак барганда\nЖамгырдай кылып жаа тартып,\nЭр Сыргактын үстүнө\nМөндүрдөй төгүп ок атып.\n«Ажал жетсе өлөм, - ден,\nАрслан Сыргак беренге\nТакоол болуп берем», - деп,\nАлмамбет кайран кырааның\nАртынан кирди качырып."
  },
  {
    "id": "2034",
    "text": "Арслан Сыргак беренге\nТакоол болуп берем», - деп,\nАлмамбет кайран кырааның\nАртынан кирди качырып.\nАкбалтайдын Чубагы\nКөгала менен желигип,\nАрсландай керилип,\nА да кирди согушка.\nТүгөнөт десе түтөгөн,\nТүбүнөн бери күчөгөн,\nТүгөнгүс кытай калың кол\nАйкырыгы таш жарып,\nАянбай Чубак киргенде\nАлөөкөнүн Коңурбай\nБуйрук кылды балбанга:\n«Канжарколдон алты миң,\nЧубакты каптап кеткин, - деп,\n\fАла көөдөн буруттун\nТүбүнө эми жеткин», - деп,\nАңды-дөңдү карабай,\nАжал өлүм санабай,\nАябай кылды согушту.\nКөгала атын зыргытып,\nАлдына келген Канжаркол\nКырып жүрөт арсланың\nАттарынан айырып,\nТебетейдей ыргытып,\nИтелги тийген таандай,\nИргилтип айдап салды эми,\nЖагалмай тийген чымчыктай\nКөп кытайды кырды эми,\nКалдай алп менен Коңурбай\nБу согушту көрдү эми.\nБоз ала кумдуу талаадан\nКоңурбай келет күркүрөп,\nКөргөндүн бою дүркүрөп.\nАйзакерден ыктуу кул,\nЖоонун айласын билген мыктуу кул,\nЭр Чубакка жетти эми,"
  },
  {
    "id": "2035",
    "text": "Айзакерден ыктуу кул,\nЖоонун айласын билген мыктуу кул,\nЭр Чубакка жетти эми,\nКөгалачан Чубакты\nКамынтпастан капталдан\nАйза менен бир коюп,\nКатуу муштап өттү эми.\nЭэринен эр кетти,\nҮзөңгүдөн бут кетти.\nКөгаланын ыйык жал\nКармап колго алалбай,\nАлтын таман үзөңгү\nЧирене тээп калалбай,\nЭки буту далдайып,\nОолжуп Чубак турганда\nКамбыл мыкты Калдай алп\nКачырып калды Чубакты.\n«Көгаланын үстүнөн\nКөмө коюп өтөм», - деп,\nКеле жатат зыркырап,\nЭтек-жеңи дыркырап,\nОоздон чыккан жалыны\nӨрттөй күйүп шыркырап,\n\fКаалгадай кашка тиш\nТиштенип Калдай алганда\nТаруудай болуп быркырап.\nМелтиретип айзасын:\n«Мөндү-мөндү!» - деп келет,\nМөндүлөгөн урааны\nКулак-мурун жеп келет.\nУлак кандын Сыргагы\nУрчу теңир урат, - деп,\nУшу Калдай жеткенде\nУрата сайып Чубакты\nӨрт өчкөндөй кылат, - деп,\nӨлбөй тирүү жүргөндө\nНе муратка жетейин,\nКалдай кулдан Чубакты\nАжыратып кетейин!» -\nДеп, ошонтүп, эр Сыргак\nАлдындагы Көкчебич"
  },
  {
    "id": "2036",
    "text": "Калдай кулдан Чубакты\nАжыратып кетейин!» -\nДеп, ошонтүп, эр Сыргак\nАлдындагы Көкчебич\nОлбуй-солбуй камчылап:\n«Калдайдан мурун жетсем, - деп,\nКара көзү чарадан\nЧыга түшүп чачырап,\nАстындагы Көкчебич\nБашын жерге салыптыр,\nКүлүктүгүн карасаң\nБаштагыдан үч эсе\nЭти кызып алыптыр.\nАндай-мындай дегинче,\nАчып көздү-жумганча\nКалдай аттуу балбанга\nКачырып Сыргак жетти эле,\nЖеткен жерден Калдайды\nКөк качырдын үстүнөн\nКөмө сайып өттү эми.\nОпол-тоодой күркүрөп,\nАттан түштү Калдай алп.\nКанжарколдон камынып,\nЖая балбан жеткиче,\nБуудайык кандын Музбурчак,\nБурулбаган кайран эр\nКалдай алптай балбандын\nБашын кесип өттү эми.\n\fКебез белбоо, кең өтүк,\nКечилдин каны Коңурбай\nКалың уруш, көп чаңда\nМузбурчак, Көкчө, Бокмурун -\nБул үчөөнө жетти эми,\nЖеткенде бирдей кыйратып,\nКөмө коюп өттү эми.\nОңоло Калча бергиче,\nАлтын айдар, чок белбоо,\nАзизкандын Алмамбет\nОктой болуп жетти эми,\nЖеткен жерде Калчаны"
  },
  {
    "id": "2037",
    "text": "Алтын айдар, чок белбоо,\nАзизкандын Алмамбет\nОктой болуп жетти эми,\nЖеткен жерде Калчаны\nАлгаранын үстүнөн\nКөмө коюп өттү эми.\nАттан түштү Коңурбай\nКөз айнеги балкылдап,\nКөөкөрдөй болгон шуру таш\nТөбөсүндө жаркылдап,\nКөңүлүндө көп санаа:\n«Ушуну кудай берсе», - деп,\nКөк жал тууган Чубактын\nКөзүнүн жашы он талаа.\nЖеткен жерде Калчанын\nБашын кесип алсам, - деп,\nИчинен чыккан кара кан\nКочуштап жутуп алсам, - деп,\nКачырып келет Чубагың,\nКан Чубакка жеткирбей,\nКанжарколдон миң балбан\nКөздөгөнү бар экен,\nМиңи бирдей жетти эми,\nЖеткен жерден Калчаны\nАлгарага мингизип,\nАлып жүрүп кетти эми.\nБуудайык кандын Музбурчак\nТирүү кармап аларда,\nКалың кытай чогулуп,\nКапасына саларда,\nУлак кандын Сыргагы,\nУшундай кыйын урушта\nКайра тартпас чунагы\nКөкчебичке камчы уруп,\n\fЖебеден мурун жетти эми,\nЖети миң шибээ, миң калдай\nЖеке кирип аралап,\nТуурасында калдайды\nТуура сайып шыпырып,\nКамап жаткан калдайды"
  },
  {
    "id": "2038",
    "text": "Жеке кирип аралап,\nТуурасында калдайды\nТуура сайып шыпырып,\nКамап жаткан калдайды\nКайта кууп бакырып,\nМузбурчакка жетти эми.\nЖеткен жерде Сыргагың\nОң далыдан бир чапчып,\nОң тизеге мингизип,\nАшкере Сыргак кайран шер\nАрсландыгын билгизип,\nАла качып Музбурчак\nТелкызылга мингизип.\nОшо кезде Музбурчак\nАттан түшүп калганда,\nТегеректеп алганда\nБашы челек кан болгон,\nБүткөн бойдун баарысы\nБылкылдабай дал болгон.\nАраң атка мингизип,\nАны мындай жүргүзүп,\nАлып чыкса эр Сыргак,\nСүйүнгөндөн кытайдын\nКүнү тууп калыптыр.\nАйдаркандын Көкчөсү\nАттан түшүп калганда\nБашына коок кийгизип,\nТескери атка мингизип,\nКарыкандын алдына\nТартуу кылып барууга\nТирүү байлап алыптыр.\nМуну көрүп эр Сыргак\nДин исламдап бакырып,\nМанастап ураан чакырып,\nКалың кытай аскерин\nКачырып кирди жапырып.\nОрто жерин эр Сыргак\nОруп айдап кирди эми,\nЧеке-белин эр Шууту\nСоюп келип берди эми.\n\fБир капталын Кыргыл чал"
  },
  {
    "id": "2039",
    "text": "Оруп айдап кирди эми,\nЧеке-белин эр Шууту\nСоюп келип берди эми.\n\fБир капталын Кыргыл чал\nТалап кирип барды эле,\nБайчоро менен Агаяр\nЧөл түшүрүп кытайды\nСүрүп кирип барды эми,\nТобокелге бел байлап,\nТоп-топ жүргөн кытайдын\nТобун бузуп таркатып,\nТоодой болгон Көкчөнүн\nКолун чечип жиберип,\nАжыратып Көкчөнү\nАлып чыкты эр Сыргак.\nӨчкөн отун тамызып,\nКазактардан Көкчөнүн\nӨлгөн жанын тиргизип,\nАман-эсен атына\nАлып келип мингизип.\nКалың турган бусурман\nКайратын көрүп Сыргактын\nБаары бирдей буркурап,\nЫраазы болуп кол жайып,\nБатасын берди чуркурап.\nКөкөтөйдүн Бокмурун\nКөк жал Калча жеткенде,\nАттан түшүп кеткенде\nКытайдын баары кылкылдап,\nКылыччандын баарысы\nКаптап кеткен былкылдап,\nСогушуп жүрүп жыгылып,\nКанатынан кайрылып,\nМааникерден айрылып,\nКаптап кытай жабылып,\nКара жандан түңүлүп,\nКөкөтөйдүн Бокмурун\nЫйлап турган коңгурап.\n«Басайын десем бутум жок,\nЖыланга чалыш экемин."
  },
  {
    "id": "2040",
    "text": "Көкөтөйдүн Бокмурун\nЫйлап турган коңгурап.\n«Басайын десем бутум жок,\nЖыланга чалыш экемин.\nШыйпанарга куйрук жок,\nКуланга чалыш экемин!\nЖетимдик көрдүм башында,\nАтакемден айрылдым\nОн экиде жашымда.\n\fАлыска сапар жол жүрсөм,\nАркар атып жечү элем,\nАта ордуна карманган\nАйкөл Манас кабылан\nАман жүрсүн дечү элем.\nБереним, Манас, кетпей кал!\nБейпай күнгө кабылтып,\nМээнетке мени салбай кал!\nКалың кытай жабылып,\nКармап мени соёт ко,\nКайран жалгыз, кайран баш\nКөмүлбөй калса сөөгүм\nКажыр чычып коёт ко!\nТегеректеп алат ко,\nТеги кайран жанымды.\nЖүрөккө канжар малат ко,\nКектүү кытай, манжуулар\nКегин менден алат ко!\nАккула оозун бурсачы,\nКытай кыстап келгенде\nМанас карап турсачы!\nАнан жалгыз өлсөчү,\nОшондо Манас көрсөчү!\nКара көрүм кең оюп,\nКалың келген бусурман\nӨлүгүмдү көмсөчү!\nСарала оозун бурсачы,\nАлтын айдар, чок белбоо,\nЖалгыз жан минтип турганда\nАлмамбет карап турсачы!»\nОозун жыйып алганча,"
  },
  {
    "id": "2041",
    "text": "Алтын айдар, чок белбоо,\nЖалгыз жан минтип турганда\nАлмамбет карап турсачы!»\nОозун жыйып алганча,\nАзизкандын Алмамбет\nАлкым жактан чуратып,\nАстына келген кытайды\nКырып-союп кыйратып,\nАнын бери жагынан\nУлак кандын Сыргагы\nЖакын келип калыптыр,\nБокмурундун жанына.\nУлак кандын Сыргагы\nЖеткен жерден айзалап,\nЖети миңин майдалап,\n\fКөкөтөйдүн жалгызы\nЭр Бокмурун кайдалап,\nАнтип Сыргак жүргөндө\nКабылан Алмаң жетти эми,\nКара жерден бөктөрүп,\nЧымчык алган кыргыйдай\nИлип алып кетти эми.\nШер экенин билгизип,\nАла качып беренди\nМааникерге мингизип,\nОңолушуп алгынча\nКамышты көр, селди көр,\nКаптап калган элди көр!\nМунарык жанган чокту көр,\nКараса көзгө илинбейт,\nКүндүзү кара түн болуп,\nКайсы экени билинбейт.\nЖалгыз көздү бир бөлүп,\nЖалпы алдына салыптыр.\nИт жээр, бит жээр кытай журт\nКошо каптап калыптыр.\nТөгүлүп кытай келгенде,\nМуну көрүп Алмамбет\nЖалгыз жандан түңүлдү.\nКолду көрүп алганда:"
  },
  {
    "id": "2042",
    "text": "Төгүлүп кытай келгенде,\nМуну көрүп Алмамбет\nЖалгыз жандан түңүлдү.\nКолду көрүп алганда:\n«Койгулашам эми», - деп,\nКыраан Сыргак сүйүндү.\nОк өтпөгөн чопкут тон\nКиндигинин башынан\nШашып кийди жүгүрүп:\n«Калың кытай, түптүү журт\nКаптап кетет экен!» - деп,\nЧубак турат күйүнүп.\nЧуулгандуу эр Сыргак\nАндан бетер сүйүнүп.\n«Айгайлатып ит жээрин\nАйдап, кырып жыямын,\nАманат жанга сабыр бер,\nАйдап жүрүп кытайды\nБирин койбой кырамын!\nБайгамбар ак, диним ак!\nЧындап согуш саламын.\n\fАлөөкөнүн Коңурбай -\nКолума тийсе Калчаны\nЖол үстүнө жарамын,\nМинтип кегим аламын!\nЖолдоштугуң жок болуп,\nЖолобосоң бусурман,\nКете бергин жолуңа!\nЖоо менен жалгыз урушуп,\nӨлбөгөн жерден каламын!»\nМуну айтып эр Сыргак\nЧындап белин курчанып,\nТолкуп келген кытайга\nТоктобостон кол салып,\nЧаап, сайып алганын\nТебетейдей ыргытып,\nЖакын кирип келгенин\nКылыч менен майдалап,\nАзизкандын Алмамбет\nА да кирип согушка\nКырып-союп, айзалап,"
  },
  {
    "id": "2043",
    "text": "Кылыч менен майдалап,\nАзизкандын Алмамбет\nА да кирип согушка\nКырып-союп, айзалап,\nУзун бойлуу, кең далы,\nАтышкан жоого сан колдой,\nКабарыңда бар чыгар,\nКан Балтайдын Чубагы,\nЫрамандын Ырчы уулу,\nБет жагынан кырк чоро\nКыйрашып уруш салды эми.\nБусурман такоол болгон соң,\nКытай менен манжууга\nКызыл канды агызып,\nКыргынды үчөө салды эми.\nАтышканга болбостон,\nАлышып жүрөт эрендер,\nЧабышкан менен чарчабай,\nАябаган кыргынды\nСалып жүрөт эрендер.\nЭтегин жерге тийгизбей,\nАралатып киргизбей,\nКайра айдап камалап,\nКөп кытайды талкалап,\nБусурманга жолотпой\nТозуп жүрөт эр Сыргак,\n\fКыйын экен ошо жер,\nКырт этерге чөбү жок,\nКылт этерге суу жок\nКумдак экен ушу чөл.\nУшу чөлдө урушуп,\nКең дүнүйө тар болуп,\nБашат булак, бетеге,\nБаягы колдун баарысы\nБир көрөргө зар болуп,\nТулпар жүрбөй баш чайкап,\nТуйгун эрдин баарысы\nСуусагандан көз жайнап,\nАябай кирген майданга\nБаштары челек кан болуп,"
  },
  {
    "id": "2044",
    "text": "Туйгун эрдин баарысы\nСуусагандан көз жайнап,\nАябай кирген майданга\nБаштары челек кан болуп,\nКөөдөндүн баарын чаң алып,\nДем алышка зар болуп,\nАттар араң былкылдап,\nАзаматтын көздөрү\nАраң чыгып жылтылдап,\nКандуу канга батышып,\nКабылан Чубак, Алмамбет,\nКайран сырттан эр Сыргак\nКачпай жатып атышып.\nМынчалык чыдап жүргөнү,\nМунетерин Каныкей,\nБаштатан байкап билгени.\nКара жанга күч келсе,\nКагылайын уулдар,\nАла жүрсөң күлазык,\nАтка берер мээр чөп -\nКараан күн башка түшкөндө\nКереги мунун тиет, - деп,\nКудус менен Мысырдан\nМуну койбой чалдырган,\nЭр Шуутуну жиберип,\nБеш кожого кат берип,\nБелек кылып алдырган.\nБармактайын чайнаса,\nАдамдын мээрин кандырган,\nБеш талын кармап чайнаса,\nТулпардын суутун кандырган.\nШири капка бекитип,\n\fБүктөп берген эмеспи,\nЖелмаяндын үстүнө\nКең Таластан чыкканда,\nКереметтүү Каныкей\nЖүктөп берген эмеспи,\nАрсландар мээнет көрөт, - деп,\nОйлоп берген эмеспи,"
  },
  {
    "id": "2045",
    "text": "Кереметтүү Каныкей\nЖүктөп берген эмеспи,\nАрсландар мээнет көрөт, - деп,\nОйлоп берген эмеспи,\nАкыр заман күн болсо,\nАй караңгы түн болсо\nАсылдарга керек, - деп,\nАманат кылып Каныкей:\n«Эсен бол, - деп, бөрүлөр!»\nЫйлап берген эмеспи.\nКүлазыктан татканда\nЭр ээлигип бук болуп,\nКүлазыктан чалганда\nАт ээлигип ык болуп,\nАрсландын баарысы\nКүлазыктан татканда\nУмачтай көзү ачылып,\nОоруган жери басылып:\n«Кайда, кытай? Кайда?» - деп,\nАттарына камчы уруп,\nИдерлүү жигит, күлүк ат\nКайратына келишип,\nКара көздөн от чыгып,\nКайра кирди согушка.\nКүндө тынып калбастан,\nТүндө токтоп албастан,\nЧыканактап тынч албай,\nЧырым этип уйку албай,\nАстында кытай, аккан кан\nАлек болгон далай жан.\nКара кан агып катылып,\nКачпай туруп салышып,\nЭчен асыл шер өлүп,\nКыйрап жатат көп өлүк.\nӨлүктөрдүн көптүгү\nТоодой болуп көрүнүп.\nБуурул сакал кары өлүп,\nБуудандардын баары өлүп,\nЖурттун тобу чачылып,\n\fКытай менен бусурман"
  },
  {
    "id": "2046",
    "text": "Буурул сакал кары өлүп,\nБуудандардын баары өлүп,\nЖурттун тобу чачылып,\n\fКытай менен бусурман\nКычырашып жатканда\nЭчендин башы кесилип,\nКерилген эчен жан өлүп,\nКелберсиген кырчындай\nЖаш жетпеген бала өлүп,\nӨлгөнүнөн калганы\nКызыл канга бөлөнүп,\nЖаралуу болгон андан көп.\nАтка араң жөлөнүп,\nКуюшкандар үзүлүп,\nКөктөй албай жүргөн көп,\nБасмайылы үзүлүп,\nЭки көзү чачырап,\nЭптей албай жүргөн көп.\nЭчен күлүк тулпардын\nЭэри түшүп бооруна\nКоштоп жүргөн мындан көп.\n«Эсил кайран бир боорум,\nБалан жерге өлдү», - деп,\nБоздоп жүргөн андан көп.\nАйза менен көзгө жеп,\nОлок болгон мындан көп,\nКолун жаага жулдуруп,\nЧолок болгон мындан көп.\nАйбалта менен башка жеп,\nКачып жүргөн мындан көп,\nАлапайын таба албай\nКайра качып кетсем, - деп,\nШашып жүргөн андан көп.\nАттын оозун тартышып,\nАлакчы дүйнө экен, - деп,\nБирине бири тапшырып,\nЧындап керээз айтышып,\nЭрдин баары сүйүнүп,\nЭсер жаман коркоктор"
  },
  {
    "id": "2047",
    "text": "Бирине бири тапшырып,\nЧындап керээз айтышып,\nЭрдин баары сүйүнүп,\nЭсер жаман коркоктор\nЭстен тайып күйүнүп,\nМыктылардын баарысы\nКайра тартып калбастан,\nБылчылдашып салышып,\nКамбылынын баарысы\nТүп этектен алышып,\n\fКапыр менен бусурман\nБурулбастан беттешип,\nКызык уруш кылышып,\nАйзакерден эрендер,\nАнык арслан берендер\nАттарын октой чуратып,\nАйза менен бир коюп,\nАт үстүнөн тоңкойтуп,\nТоодой кылып кулатып,\nТоктобой уруш кылды эми.\nАлмамбет, Чубак эр болуп,\nАртында Сыргак шер болуп,\nАргынкан уулу Ажыбай\nАнык бели бул болуп,\nКыргыл чал баштап кырк чоро\nКырылышкан ал болуп,\nЭрендин баары көк болуп,\nКайта качып калбастан\nУбадага бек болуп.\nАйгайлаган чоң казат\nАлышып жүргөн кытайга\nБусурмандын бетинде\nАлмамбет, Чубак, эр Сыргак\nТемир коргон чеп болуп,\nБусурманды коргомок\nБул үчөөнө шерт болуп:\n«Бусурман таштап биз кетсек\nИт экен, - деп билбейби.\nАзирет тийбес Бээжинге\nАлып барып кубалап,"
  },
  {
    "id": "2048",
    "text": "«Бусурман таштап биз кетсек\nИт экен, - деп билбейби.\nАзирет тийбес Бээжинге\nАлып барып кубалап,\nАзап, кыргын салдык, - деп,\nАйтылмышы чын болсо,\nАкыреттин күнүндө\nБизди өлгөн бусурман\nКара эшек кылын минбейби!\nМундай уруш табылбайт,\nМундай кызык да болбойт.\nКайнап жаткан капырдан\nКайра тарткан оңорбу,\nКабылан Манас мында жок,\nКагылайын бусурман,\nКачып берген оңобу?\n\fЧыңап карма айзаны\nЧындап кылгын айланы.\nЭртеден-кечке жүрүшүп,\nТүн болгуча салышып,\nАжал жетсе кырылып,\nБирибиз тирүү калбастан\nМуну менен урушуп,\nКайратты журтум кылалы,\nКалың кытай, манжууга\nКачырып айза суналы,\nКакайлаган кытайды\nКан агызып кыралы.\nТүнөрүп жаткан кытайга\nТүздөп кылыч суналы,\nТүрү суук жалгыз көз\nТирүү койбой кыралы!»\nМуну айтып кыйкырып,\nКазык моюн Сарала\nКамчы уруп Алмамбет,\nЧыпка куйрук Сарала\nЧымырылтып Алмамбет,\nМунарык талаа боюна,\nБурулбастан кол салды\nКоңурбайдын колуна.\nАлты миңин кайсалап,"
  },
  {
    "id": "2049",
    "text": "Мунарык талаа боюна,\nБурулбастан кол салды\nКоңурбайдын колуна.\nАлты миңин кайсалап,\nАрам Калча кайдалап,\nЖеткен жерин айзалап,\nЖелмогуз Калча кайда? - деп,\nАжалдан кайгы жебестен,\nАрслан көк жал ушундай\nАтыштан өлөм, - дебестен,\nЗыңгырап арслан кенебей,\nКоңурбайдан бөлөгүн\nБучкагына теңебей,\nКайнаган калың кытайды\nАлмамбет кирди как жарып,\nМунарыктап бурчтанган,\nБулуңгур болуп учтанган,\nМуну байкап олтурсаң\nКоңурбайдын чеби экен,\nЧептин сыртын курчаган,\nАлышканды койбогон,\n\fАтышканды жайлаган\nАтактуу кечил эл экен,\nАкылын таап кытайды\nАлек салып каптаткан\nАкылман Калча эр экен,\nБүткүл Бээжин журтуна\nОрнотулуу чеп экен.\nАй-ааламды буй кылган,\nАлөөкөнүн Коңурбай\nЖумуру баштуу кишиден\nАртык тууган эр экен.\nЭрдигине бой бербей,\nАзизкандын Алмамбет\nЭшип кирген кези экен,\nКанча кечил, манжууну\nКезиккенин талкалап,\nКесип кирген кези экен.\nАлтайда Манас туулуп,\nОн экиге келгенде"
  },
  {
    "id": "2050",
    "text": "Кезиккенин талкалап,\nКесип кирген кези экен.\nАлтайда Манас туулуп,\nОн экиге келгенде\nОрдо бузуп, олжо алып,\nОйротту бузуп, кабылан\nОртосуна жол салып,\nКокуйлатып Коконду,\nОрдо кылып Таласты,\nОйрон кылып ар жанды\nОюп Манас турганда,\nОң менен солду кыйратып,\nСоюп Манас турганда\nКара сууга кан куюп,\nКан кожодон бата алып,\nКабылан Манас атанып,\nУшунетип турганда,\nЭлге өкүм кылганда,\nКайыбынан табылган\nМанас алган Ташкесер -\nКылычтын кыйын мыктысы.\nБакай кандын Ойкума,\nАжыбай алган Ачалбарс,\nАлмамбеттин Жойболот,\nЧубак алган Колболот,\nСыргак алган Аркескен -\nАлты болот курч ошол.\n\fКайран жанды кубанткан,\nИрмегенден тартпаган,\nКаарданып шилтесе\nКан ичпестен кайтпаган,\nАлты миң кытай, сан калдай,\nАрасында Коңурбай\nКолундагы Жойболот\nКындан сууруп кыйкырып,\nАжыдаардай айкырып,\nБет алдында кытайды\nАралап кирди Алмамбет.\nОңго тарта качканын\nОйду көздөй кыйратып,\nОюп барат Алмамбет."
  },
  {
    "id": "2051",
    "text": "Аралап кирди Алмамбет.\nОңго тарта качканын\nОйду көздөй кыйратып,\nОюп барат Алмамбет.\nСолду көздөй качканын\nСологой тартып оң атып,\nСоюп жүрөт Алмамбет.\nКан Балтайдын Чубагы\nКачырып кирди бир четтен.\nАлмамбет, Чубак, Сыргак эр -\nАралап кирип кытайды\nАлек кылды чунактар.\nАлмамбет айдап бир миңин\nАдырды көздөй салды эми,\nАлты миңче калдайын\nСыргак кууп алды эми,\nЧок ортосун балбандар\nЧубак кыргын салды эми.\nАлты миң калдай ичинде\nАртыгы анын Коңурбай,\nКанга батты кара жер,\nКапталынан кан болуп,\nКырып жүрөт Сыргак эр.\n«Кандай айла кылам, - деп,\nАңдып жүрөт сыртынан\nКоңурбай калча түгөнгүр.\n«Сыргак тирүү чагында,\nУшу турган кытайга\nКең дүнүйө тар экен,\nБусурмандын ичинде\nМанасынча бар экен.\nКалың кытай, көп манжуу,\n\fАйткан сөзүм уккула!\nКармап алсак Сыргакты -\nТеңир бизге бергени!\nКармабасак Сыргакты -\nТеңделип кытай өлгөнү!\nСыргактын сайган айзасын\nҮч кур байкап көргөмүн.\nАшык экен айласы,"
  },
  {
    "id": "2052",
    "text": "Теңделип кытай өлгөнү!\nСыргактын сайган айзасын\nҮч кур байкап көргөмүн.\nАшык экен айласы,\nАлигиче кеткен жок\nКөкөйүмдөн айзасы.\nОң далысы кең экен,\nОён Сыргак кыраан кул\nБуруттан чыккан эр экен,\nКүүгүмдөп көзү тумандап,\nКөөп калган кези экен.\nАмыз кылбай Сыргактан\nКачымыш болуп калалы,\nАт соорусун салалы!\nАлдап-соолап Сыргакты\nАрткы жактан калың кол\nКөп кытайга капталтып,\nКазылуу орго салалы!»\nОозун жыйып алганча,\nОйрон салды Сыргагың.\nЭңкүү жерде эр сайып,\nЖетини кабат бир сайып,\nКиши кылбас кызыкты,\nКылып чыгып келайтат.\nАрт жагынан Байчоро\nАттан түшкөн кытайды\nБирин тирүү койбостон\nКырып чыгып келайтат.\nМуну көрүп сан калдай\nБилегинен сап кетип,\nЖүрөгүнөн кап кетип,\nКоркконунан сан калдай\nДоолбасын бир коюп,\nБаары жалпы качышты\nБээжпндп беттеп чу коюп.\nКачпай манжуу калды эми,\nКөп манжуунун ичинде\nКоңурбай бугуп Сыргакты\n\fАңдып карап турду эми.\nСыргак чукул барганда"
  },
  {
    "id": "2053",
    "text": "Көп манжуунун ичинде\nКоңурбай бугуп Сыргакты\n\fАңдып карап турду эми.\nСыргак чукул барганда\nБээжиндин каны Коңурбай\nКачырып калды айкырып.\nКапталдан Калча жетти эми,\nЖеткен жерден Сыргакты\nКатуу коюп өттү эми.\nАйза кетти быркырап,\nБөлөк-бөлөк чыркырап,\nКалчанын сайып өткөнүн,\nКабылан баатыр Сыргагың\nЗың-зың этип кенебей,\nКоңурбай кул калчаны\nШыйрагына теңебей,\nКоңурбай сайып өткөндө\nБаары манжуу жетти эми,\nЭче кабат айланып,\nТегеректеп кетти эми.\nТегеректеп турганда,\nОртодо жалгыз калганда\nОшондо Сыргак муну ойлойт:\n«Алакем качан көрөт, - деп,\nКурчап манжуу турганда\nКараан болуп берет, - деп,\nИчи күйүп чок болуп,\nИт урушун салалбай,\nЭт бышымга эр Сыргак\nЭндиреп турду алактап,\nЭсин жыйып алалбай.\nМен эндиреп тургудай\nЖылгындуунун ою жок,\nКең-Кол ата бою жок!\nЖердеп жаткан Талас жок,\nАккула менен аргытып,\nАйкырып келип тийүүчү\nАрсланым көк жал Манас жок!» -\nДеп, ушинтип, эр Сыргак"
  },
  {
    "id": "2054",
    "text": "Аккула менен аргытып,\nАйкырып келип тийүүчү\nАрсланым көк жал Манас жок!» -\nДеп, ушинтип, эр Сыргак\nКайраттанып тиштенип,\nКөкчебичти бир салып,\nКороолоп турган манжууга\nАралап кирди кол салып.\nАрсландай көзүн жайнатып,\n\fБаштагысын карматып,\nКезиккенин майдалап,\nБакырып жүрөт эр Сыргак:\n«Баякы Калча кайдалап?!»\nТоодой болгон Коңурбай\nТобунан чыга бөлүнүп,\nТозуп турду Сыргакты\nБет алдынан көрүнүп.\n«Кел, жекеге, Сыргак кул!\nСайып өтүң жарайын,\nЫрымдаган эмеңди\nКайра кесип салайын!\nӨлөрман бурут, Сыргак кул,\nБөрү тил айза сунайын,\nБириктирип Манаска\nӨрт өчкөндөй кылайын!»\nМуну угуп эр Сыргак\nТүтүн чыгып оозунан,\nЖалын чыгып көзүнөн,\nКулаган таштай зыркырап,\nТиштенгенде кашка тиш\nТаруудай болуп быркырап,\nКачырып калды Калчаны\nАрсландай айкырып.\nЭр Сыргактын алдында\nЖалгыз аттын жолу бар,\nКамдап койгон мурунтан\nКазылуу терең ору бар.\nКачырып Сыргак калганда\nАлыстан көрүп Алмамбет:"
  },
  {
    "id": "2055",
    "text": "Камдап койгон мурунтан\nКазылуу терең ору бар.\nКачырып Сыргак калганда\nАлыстан көрүп Алмамбет:\n«Эми Сыргак өлдү!» - деп,\nОңдоп-солдоп теминип,\nОң-тетири камчы уруп,\nАлыстан: «Чү!» - деп, айкырып,\n«Ай, Сыргак!» - деп бакырып,\nКөөдөнгө батпай көп санаа,\nКөзүнүн жашы он талаа\nЖебеден мурун жетти эми,\nЖетип келип Сыргакты\nИлип алып тизгинден,\nКоңурбайга жеткизбей,\nЭэликтирип булкунтуп,\n\fЭри өлгөн катындай\nКабыланды жулкунтуп,\nКоштоп чыгып кетти эми.\nОшондо Алмамбет муну айтат:\n«Береки ээрдей болгон кара бел -\nКеңешпей ашар бел эмес,\nКечилдин каны Коңурбай\nБейлебей сойчу эр эмес!\nКайсы жери болсо да\nБээжиндин жерин аңдоосуз\nБет алып кирер жер эмес!\nЭми ага жетишке\nАркан бою алдында\nКазып койгон ору бар,\nОрдун ары четинде\nАт тыгылар шору бар.\nЖе орго түшүп калганда,\nЖе тыгылып атың турганда\nБашыңды кесип алуучу\nТетиги Калча зору бар».\nЖетип Алмаң куткарып,\nКоштоп алып чыкканда,"
  },
  {
    "id": "2056",
    "text": "Башыңды кесип алуучу\nТетиги Калча зору бар».\nЖетип Алмаң куткарып,\nКоштоп алып чыкканда,\nКырк кандын эли кытайга\nКыстоо түшүп калыптыр,\nКерикти минип ойнотуп,\nКезиккенин кыйратып,\nТикен алп келип калыптыр.\nТикен алпка биригип,\nАнык мерген Агаяр\nАлмамбет менен окушкан\nОшо келип калыптыр.\nСүрүлгөн калың кытайдын\nСүйүнүчтүү күнү тууп,\nБарабан тартып алыптыр.\nЗорлугу тоодой шер экен,\nКелип калган Тикен алп\nБээжинден чыккан шер экен.\nАгаяр баштап мергенин\nШайлап кирди Тикен алп,\nАчууланып Калчаны:\n«Кантип журтту билдиң? - деп\nАлтын такка миндиң, - деп,\n\fАлигиче бурутту\nЭмине тирүү койдуң?» - деп,\nАстына салып Калчаны\nАйдап кирди Тикен алп.\nБиттейинде биригип,\nБармактайда баш кошуп,\nАзизкандын Алмамбет\nМаанисин билет кытайдын\nАгаяр, Тикен экенин,\nАлардын келип калганын\nБилип турат Алмамбет.\nОшондо Алмаң мындай дейт:\n«Каканчындын Бээжинде\nБагылган балбан бар эле,\nБээжиндин каны Карыкан"
  },
  {
    "id": "2057",
    "text": "Ошондо Алмаң мындай дейт:\n«Каканчындын Бээжинде\nБагылган балбан бар эле,\nБээжиндин каны Карыкан\nАзап менен ажалды\nАлты ай мурун билүүчү\nАкылга дыйкан жан эле.\nТопон суу жүрбөс Бээжинге\nТозоктуу уруш болгондо,\nКозголуп кытай турганда\nТоктоосу жок чыгат, - деп,\nБагып жүргөн жан эле.\nБалбаны келип калыптыр,\nТикен алп деген аты бар\nКоргону келип калыптыр.\nМенин бала чагымда,\nАжыдаар алдына,\nОкуйбуз - деп, ошондо\nАлты миң бала барганда\nАлты миңи кырылып,\nАлты бала калганда\nАнын бири Агаяр\nА да келип калыптыр,\nКазыналык чоң мерген,\nКытай козголоордо чыгуучу,\nАзыр болгун жаныңа,\nАйланайын, Сыргагым!\nАларга мен алдырбайм,\nАлдырбаган себебим -\nСараланы токудум,\nБала тентек чагымда\n\fКелип калган экөөнөн\nАлты айча мурун окудум».\nОозун жыйып алгынча\nАңдып турган Агаяр\nТизеси жерге бүгүлүп,\nТүздөп жүрбөй Агаяр\nКыры менен жүгүрүп,\nМалакайын башкалап,\nЖашыл кийип алыптыр,\nОртосуна барыптыр."
  },
  {
    "id": "2058",
    "text": "Түздөп жүрбөй Агаяр\nКыры менен жүгүрүп,\nМалакайын башкалап,\nЖашыл кийип алыптыр,\nОртосуна барыптыр.\nАшуулуу тоонун чынары,\nКөкөтөйдүн чырагы,\nБашындагы жылдызы,\nКөкөтөйдүн жалгызы,\nӨзөн суунун булагы,\nАгаярды көргөндө\nБөлүнүп кытай дыр койду.\nМааникер менен керилип,\nТуура тартып турганда\nАгаяр мерген кызыталак\nБокмурунду бир койду.\nКөкөтөйдүн жалгызы\nАжалы жетип окко учту,\nАттан ыргып топ түштү.\nКылагар көзү кылайып,\nКыл муруту шыйпайып,\nКыяматка жол тартты.\nМуну көрүп Коңурбай\nАйкырып турду бакырып,\nТоксон миң кытай, манжуунун\nТополоңун тоз кылды,\nТобун бузуп жиберди.\n«Томуктай болгон Сыргагын\nАта көр!» - деп өкүрдү.\nМуну угуп, Агаяр\nСыргакты беттеп чү койду,\nЖалгыз кыя, жар ташка\nЖаңы барып жатарда,\nЖакын жүргөн Сыргакты\nЖаңы беттеп атарда\nАдис болгон Алмамбет\nСыр бараңды колго алып,\n\fМээлеп калды Аярды.\nМергендикке адистин\nБелен турган машаасы:\n«Агаярдын башы, - деп,"
  },
  {
    "id": "2059",
    "text": "Мээлеп калды Аярды.\nМергендикке адистин\nБелен турган машаасы:\n«Агаярдын башы, - деп,\nАйдай болгон кашы», - деп,\nИрмеп туруп калды эми,\nКүркүрөп огу жетти эми,\nТашта жаткан Аярдын\nБашын жулкуп өттү эми.\nАр жагынан Тикен алп\nКеригине камчы уруп,\nКүндөй болуп күркүрөп,\nКеле жатат Алмаңа.\nАлмаңа жакын калганда,\nКара калпак кыргагы,\nКайдан жетти шумкардай\nКан Манастын Сыргагы.\nАлмамбетке жеткирбей,\nКапталынан жетти эми,\nЖеткен жерде Тикенди\nКапталга муштап өттү эми.\nСыргак сайып өткөндө\nСырттан тууган Алмамбет\nОңдойлонуп алды эми,\nСаймак болуп Тикенге\nЖакын кирип барды эми.\nТиктесе Тикен эр экен,\nБээжинден чыккан шер экен,\nОтуз беште чагы экен,\nТолуп турган табы экен.\nЭки айза бир тийсе,\nЭки арслан тең сайса,\nОшондо Тикен былк этпейт.\nЭрдин баары оолугуп,\nӨң жаманды калтырып,\nӨңкөй кашка беттешип,\nСогушка кирди чогулуп.\nМузбурчак, Көкчө эки алп,\nА дегиче экөөнө\nТикен алп дагы жетти эми."
  },
  {
    "id": "2060",
    "text": "Согушка кирди чогулуп.\nМузбурчак, Көкчө эки алп,\nА дегиче экөөнө\nТикен алп дагы жетти эми.\nЖеткен жерде экөөнү\nКөмө коюп өттү эми.\n\fАрт жагында балбандар\nБул экөөнө жеткиче\nАзизкандын Алмамбет\nМузбурчакка жетти эми,\nЖеткен жерден Алмамбет\nЖембаштыктай бөктөрүп,\nАла качып өттү эми.\nАлдырбай атка мингизип,\nАман алып кетти эми.\nАйдаркандын Көкчөгө\nАрслан Чубак жетти эми,\nЖеткен жерден Көкчөнү\nЭңип алып өттү эми,\nКөгаласын мингизип,\nКөк соотун кийгизип,\nАман алып кетти эми.\nКөрүп турган ошондо\nКечилдин каны Коңурбай\nАкбалтайдын Чубакка\nАйкырып а да жетти эми,\nКөгаланын үстүнөн\nОпол-тоодой Чубакты\nКөмө коюп өттү эми.\nОңолуп Калча келгиче,\nУлак кандын Сыргагы\nКөкчебичке камчы уруп,\nЖебеден мурун жетти эми.\nКелберсиген Калчаны\nЖетер замат эр Сыргак\nАлгаранын үстүнөн\nКөмө коюп өттү эми.\nСаралага камчы уруп,\nОлбуй-солбуй теминип,\nБашын кесип алам, - деп,\nАлмамбет, чү - деп келайтат."
  },
  {
    "id": "2061",
    "text": "Саралага камчы уруп,\nОлбуй-солбуй теминип,\nБашын кесип алам, - деп,\nАлмамбет, чү - деп келайтат.\nОшо кезде Тикен алп\nҮйдөй чокмор колго алып,\nКеле жатат Чубакка,\nАттан түшкөн чунакка.\nАстында турат Көгала\nАргынкандын Ажыбай\nАлып коштоп жетти эми.\n\fЖеткен жерден Чубакты\nКөгалага мингизип,\nАман алып кетти эми.\nАлмамбет жетип калгынча,\nБашын кесип алгынча\nКытайлардан кырк балбан\nКоңурбайга жетти эле,\nАлгарага мингизип,\nАман алып өттү эле.\nКара канга малынып,\nКаршы-терши салышып,\nКалың уруш болду эми,\nКызыл канга боёлуп,\nКылча жанын аябай,\nӨң бөрүлөр беттешип,\nКыйын уруш болду эми.\nОшо кезде эр Сыргак\nКыйла балбан, кыйын шер\nКымынчалык ойлобой,\nКылча жанын аябай,\nТикен алптын жанында\nБаатырлары бир болуп,\nЖалгыз жанын аябас,\nКөйкашкасын бир бөлөк\nУшулардын баарысын\nТикен алпын баш кылып,\nАрслан тийген эмедей,\nАлдына салды кубалап.\n«Ысылам» - деп бакырып,\nЫлаачындай иргилтип,"
  },
  {
    "id": "2062",
    "text": "Арслан тийген эмедей,\nАлдына салды кубалап.\n«Ысылам» - деп бакырып,\nЫлаачындай иргилтип,\nСүрүп кетти кытайды.\nКаканчындын Бээжинден\nКаптап келген кытайды\nКайта сүрүп кетти эми,\nОрто жерин эр Сыргак\nОюп, кырып кетти эми,\nТегерегин Алмамбет\nСоюп жүрүп кетти эми,\nӨңчөй бөрү кырк чоро\nКырк жеринен сапырып,\nЭшип сүрүп кетти эми,\nБуурчактай кылып баштарын\n\fКесип таштап кетти эми.\nКерки менен ойнотуп,\nКез келгенин сойлотуп,\nӨкүрүгү таш жарып,\nКыйкырыгы баш жарып,\nКачырып эми кайрылып,\nТоодой болгон Тикен алп\nТоктобостон аралап,\nКез болгонун айзалап,\nКачырып кирди Тикен алп.\nА дегенде айкырып,\nБайчоро менен Ырчы уулу,\nАргынкандын Ажыбай -\nБул үчөөнө жетти эми,\nЖеткен жерден буларды\nАттарынан кулатып,\nКөмө коюп өттү эми.\nТикен алпты көргөндө\nКалың бурут бусурман\nКайра тартып чуркурап:\n«Эми өлдүк» - деп буркурап,\nМуну көрүп көп кытай\nКайта каптап кетерде,\nАттан түшкөн үч эрди"
  },
  {
    "id": "2063",
    "text": "«Эми өлдүк» - деп буркурап,\nМуну көрүп көп кытай\nКайта каптап кетерде,\nАттан түшкөн үч эрди\nТирүү байлап кетерде,\nАкбалтайдын Чубагы\nЖалгыз кирди салышып,\nКөрүнгөн манжуу, көп кытай\nАралап кирди алышып.\nБекитилүү Бээжиндин\nБели келип калыптыр,\nБаштагыдан башкача\nЭли келип калыптыр,\nАрслан көк жал Чубакты\nОртосуна алыптыр.\nКамалып Чубак калганда\nМуну көргөн киши жок,\nБет-бетинен урушуп,\nКыйрашып кеткен кырк чоро\nЧубак менен иши жок!\nКалың кытай биригип,\nАттан түшкөн үчөөнү\n\fАзыр байлап аларда,\nАзизкандын Алмамбет,\nУлак кандын Сыргагы\nАябай кыргын салган шер.\nКызыл канга малынып,\nКытай менен салышып,\nЖөөлөп турган үч эрди\nАжыратып алган жер.\nКаптаган кытай эл экен,\nТүгөнөт десе түтөгөн\nТүгөнбөгөн көп экен.\nАлмамбет менен эр Сыргак\nБусурмандын бели экен,\nАжалды ойлоп койбогон,\nАдамдан чыккан шер экен.\nАкбалтайдын Чубагы,\nБуруттардын чырагы\nАрага кытай алыптыр,\nТикен алпы башы болуп,"
  },
  {
    "id": "2064",
    "text": "Акбалтайдын Чубагы,\nБуруттардын чырагы\nАрага кытай алыптыр,\nТикен алпы башы болуп,\nТегеретип калыптыр.\nМиңдеп айза бир тийип,\nЭси ооп шылкыйып:\n«Эрендер кайда кеткен?» - деп,\nЭки жагын алактап,\nИздеп жүрөт Алмаңды.\n«Кытай кыстоо кылганын\nАлмамбет, Сыргак көрсө», - деп,\nБашын чайкап оолжуп,\nОозунан чыккан көк түтүн\nТумандай болуп буркурап,\nКарап турду эр Чубак\nЭки көзү жалдырап.\n«Ушунетип турганда\nАккула оозун бурсачы,\nАрсланым Манас кабылан\nКашымда карап турсачы!\nАнан кийин өлсөмчү,\nУшундай кордук көрсөмчү!»\nОозун жыйып алгыча\nКеле жатат жүгүрүп,\nКеригин Тикен түйүлтүп.\nМуну Чубак көргөндө\n\fКетти жандан түңүлүп.\nБуйрук кылды кытайга:\n«Аткыла, - деп, - Чубакты!»\nОшондо кытай жабыла\nЖамгырдай кылып жаа тартты,\nМөндүрдөй кылып ок атты.\nБир жагынан көп кытай\nКылыч сууруп кынынан,\nАйбалта ала сабынан,\nАйзалары кылкылдап,\nКаптап калды былкылдап.\nЭми ошондо Алмамбет,\nУлак кандын эр Сыргак:"
  },
  {
    "id": "2065",
    "text": "Айзалары кылкылдап,\nКаптап калды былкылдап.\nЭми ошондо Алмамбет,\nУлак кандын эр Сыргак:\n«Бээжинге келип урушуп,\nБерен Чубак сырттандан\nУшу жерде айрылып,\nТаласка кантип кетебиз?\nТобокел!» - деп айкырып,\nТоктоно албай эки шер:\n«Чубакелеп!» бакырып,\nКумурскадай кытайга\nАралашып алды эми,\nКараса көзгө илинбейт,\nТопурак учуп тоз болуп,\nКайсы экени билинбейт.\nКаарданып Тикен алп\nЭр Чубакка жетерде,\nКөгаланын үстүнөн\nКөмө коюп өтөрдө,\nАдис болгон Алмамбет\nТикен алпты бет алып:\n«Кемеринин чети, - деп,\nӨпкө-жүрөк бети, - деп,\nАлтын ээр кашы», - деп,\nОктой жетип Алмамбет\nАйза менен бир койду.\nАлдындагы кериги\nМүдүрүлүп өттү эми,\nБашындагы калканы\nУчуп жерге жетти эми.\nОшо кезде Тикен алп\nЭэринен эр кетип,\n\fҮзөңгүдөн бут кетип,\nО! - дегенде оозунан\nӨжөк-өжөк кан кетип,\nДенесинен ал кетип,\nАзизкандын Алмамбет\nАянбай муштап өтүптүр.\nЖүрөктүн жүлүн, дүлөйүн\nЖара берип кетиптир.\nЖанталашып оолжуп,"
  },
  {
    "id": "2066",
    "text": "Аянбай муштап өтүптүр.\nЖүрөктүн жүлүн, дүлөйүн\nЖара берип кетиптир.\nЖанталашып оолжуп,\nЖалдырап Тикен турганда\nЖана Сыргак жетиптир,\nЖеткен жерде Аркескен\nСууруп алып кабылан\nТикен алптай балбанды\nБашка чаап өттү эми.\nБашы кетти быркырап,\nТикен өлүп калганда\nТиктеп турган кытайдын\nТеңирге үнү угулду,\nБоз ала кызыл туу болуп,\nБүткүл каптап чогулуп,\nКаптап кирди согушка,\nКоңурбайы баш болуп,\nДагы кирди согушка.\nКырк кан эли кытайлар\nӨлөт десе өөрчүдү,\nӨлгөн сайын күчөдү,\nТүгөнгөн сайын түтөдү,\nТүбүнөн Бээжин күчөдү.\nКабар берди Карыкан:\n«Тикен балбан өлгөн соң,\nБаарың бирдей кырыл!» - деп,\nТопон суу тоздоп кирбеген\nТолгон Бээжин тукуму\nТолук баарың жыйыл!» - деп,\nБуйрукту каны берген соң,\nУрушпай карап турабы!\nКүндө тынып калбастан,\nКүн тынымын албастан,\nТалаанын бети чаң болуп,\nКапыр менен бусурман\nКайраттанып согушту.\n\fКайраты жогу маң болуп,\nАйза колдо кайышып,\nАянбастан сайышып,"
  },
  {
    "id": "2067",
    "text": "Кайраттанып согушту.\n\fКайраты жогу маң болуп,\nАйза колдо кайышып,\nАянбастан сайышып,\nЖайнап жаткан жарадар,\nӨлүп жаткан мындан көп:\n«Минтип турса элимдин\nТүбүнө бурут жетет! - деп,\nКытай менен манжууну\nТукумсуз кырып кетет», - деп,\nКөптүккө салып Коңурбай,\nТоксон уруу эл каптап,\nТоо томкоргон сел каптап,\nКалың кытай жетти эми,\nАлмамбет, Чубак, эр Сыргак\nТопурак көпкө чачабы,\nАлек болуп кетти эми!\nЭрлер жүрөт урушуп,\nКөп өлүккө жирелип,\nТизесинен аттары\nКызыл канга боёлуп,\nКүчөп кытай келгенде,\nОшондо Сыргак кабылан\nТоктобостон кисесин:\n«Тобокел!» - деп курчанып,\nТолгон кытай, манжууну\nТоктотту кайра кол салып.\nСыргак тозуп турганда\nЧубак кирди аралап,\nТогуз күнү урушуп,\nЧубак чыкты боёлуп,\nТоксон жерден жара жеп.\nТоодой Чубак чыкканда.\nАжал-өлүм казатка\nКең-Таластан келгенде,\nКалың бурут бусурман\nКабылган экен азапка.\nАргынкандын Ажыбай,\nМингени күлүк Карткүрөң\nАлтымыш асый толуптур,"
  },
  {
    "id": "2068",
    "text": "Кабылган экен азапка.\nАргынкандын Ажыбай,\nМингени күлүк Карткүрөң\nАлтымыш асый толуптур,\nЧылбырын жоого чалдырбай,\nЧындаган жоого алдырбай,\nАралашып казатка\n\fА да кирип урушту.\nАжыбай кирип барганда\nКамышты көр, селди көр,\nКаптаган кытай элди көр.\nБулуттан ылдам топту көр,\nБурулбай тийген окту көр.\nАлты күнү аралап,\nАжыбай чыкты боёлуп,\nАлтымыш жерден жара жеп.\nАжыбайдын артынан:\n«Тобокел!» - деп бакырып,\n«Манастап!» ураан чакырып,\nЖети күнү аралап,\nЖетимиш жерден жара жеп,\nЫрчы уул чыкты кан болуп.\nЫргалалбай дал болуп.\nКырктын башы Кыргыл чал,\nКыркында көпкөн мыкты чал,\nКыялы терс болбосо\nАйзакерден ыктуу чал,\nЭки күнү аралап,\nЭчен жерден жара жеп,\nБашы челек кан болуп,\nБүткөн бойдун баарысы\nБылкылдабай дал болуп,\nКайта келди согуштан.\nБаабединдин баласы\nБаатыр тууган Байчоро,\nАксур менен ойнотуп,\nАр кимисин сойлотуп,\nАралап кирди кытайды.\nКезигерге кезикпей,\nЖөө желдетке кезигип,"
  },
  {
    "id": "2069",
    "text": "Ар кимисин сойлотуп,\nАралап кирди кытайды.\nКезигерге кезикпей,\nЖөө желдетке кезигип,\nАлты күнү салышып,\nАянбастан урушуп,\nАксур кулап жыгылып,\nБайчорону жөө желдет\nБаары каптап кетти эми,\nАжыратып атынан\nКолго түшүп кетти эми.\nМуну көрүп баягы\nУй куймулчак Сарала\n\fУюлгутуп Алмамбет,\nЖөө желдеттен бирөөнү\nЖеткен жерден кулатып,\nЖетип коштоп Алмамбет\nАстындагы Аксурду\nАлып чыкты чуратып.\nМунарык болгон талаада,\nКумурскадай көп колдо:\n«Байчоро!» - деп бакырып,\nТоктоп жүрөт Алмамбет.\nКалың кытай, манжууга\nУлак кандын Сыргагы\nЧындап кыргын салыптыр.\nЧымчыктайын бөктөрүп,\nБайчорону эр Сыргак\nТартып алып кытайдан\nАла качып калыптыр.\nАзизкандын Алмамбет\nКоштоп жүргөн Аксурду\nТуура тартып берди эле,\nБерен Сыргак баатырың\nАксурга аман мингизип,\nАлып жүрүп кетти эми.\nАты уйкаш Сыргак, Алмамбет -\nАрслан тууган кара көк,\nАлышканда арыбай,\nЧабышканга чарчабай\nЖайнаган кытай, көп манжуу"
  },
  {
    "id": "2070",
    "text": "Арслан тууган кара көк,\nАлышканда арыбай,\nЧабышканга чарчабай\nЖайнаган кытай, көп манжуу\nЖанына жакын келгизбей,\nБусурманга тийгизбей:\n«Ысылам!» - деп бакырып,\nКырып-жоюп сапырып,\nТозуп жүрөт кытайды.\nКүчөп кытай келгенде,\nАзизкандын Алмамбет\nКаарданып бакырып:\n«Кел, Сыргак!» - деп чакырып,\nАзирет тийбес Чоң-Бээжин\nУрушабыз, - деп жүрүп,\nАлда канча жара жеп,\nАтыша албай жоо менен\nКансырап кетер бекенбиз?\n\fБээжинге карай кайрылып,\nБерендерден айрылып,\nСыргагым, бейпай болор бекенбиз?\nТолгон кытай козголуп,\nТозокту кытай салыптыр.\nКолодон кылган бурканды\nАса байлап салыптыр,\nКайра тартып кетпеске,\nАнт кылышып көп кытай\nКөгөрүшүп калыптыр.\nКайра качкан кытайды:\n«Кайта жүрүп уруш», - деп,\nКоңурбай калча түгөнгүр\nКамап айдап алыптыр.\nКапкараңгы түн келет,\nКан агызар кол келет,\nКара жанга зор келет, Сыргак!\nБээжинден күткөн чоң келет,\nЭсепсиз аскер мол келет,\nТүркүн-түркүн эл келет,"
  },
  {
    "id": "2071",
    "text": "Бээжинден күткөн чоң келет,\nЭсепсиз аскер мол келет,\nТүркүн-түркүн эл келет,\nТүк койбой каптар сел келет!\nКандай заман, кандай күн\nТалак кылып бутумду,\nТаштап такты, журтумду\nБурутту карай качканда\nКөргөмүн далай баатырды,\nКайнаган кытай капырды.\nКаптап кирип келгенде\nКытайды сүрүп жапырдым,\nКөптүгүнөн салышып,\nКалың манжуу, көп кытай\nБашыма салган болучу\nКара күн заман акырды.\nОшо кытай эл ушул,\nЖүрөктөгү чер ушул!\nКызыл канга боёлуп,\nКылчайбастан артыма\nЖүрүп кеткен мен ушул!»\nОшондо Сыргак мындай дейт:\n«Тозбогун, Алмам жолумду,\nКоё бер, Алма, колумду!\nКаптап келген кытайга\n\fКачырып айза сунайын,\nКаары катуу дозоктон\nЖанымды азат кыламын.\nАжалым болсо кытайдан\nАтышып жүрүп өлөмүн,\nЧымын жаным барында\nЧын-Бээжинде кытайды,\nЧыркыратып балдарын\nБыт-чыт кылып бөлөмүн,\nТалкалабай кытайды\nТаласты кантип көрөмүн!\nАлөөкөнүн Коңурбай\nАянышпай салышып,\nЫгын таап Калчаны\nКөк шилиден аламын,"
  },
  {
    "id": "2072",
    "text": "Таласты кантип көрөмүн!\nАлөөкөнүн Коңурбай\nАянышпай салышып,\nЫгын таап Калчаны\nКөк шилиден аламын,\nКолума тийсе Калчаны\nКурмандыкка чаламын!\nКоңурбай канын чачпастан\nКантип бурут барамын!»\nБолбой Сыргак турганда\nКаныкей берген ок өтпөс\nСогуш кийими бир бөлөк,\nБиттеп-куштап кетет, - деп,\nКирдин кийими бир бөлөк,\nЧаңдын кийими бир бөлөк,\nӨрүүлүктө, тынчтыкта\nКандын кийими бир бөлөк.\nКалпак өркөч кара нар\nКан Манастын Желмаян\nЖүктөп келген соот тон -\nЖакасы алтын, жеңи жез,\nКош бадана, торгой көз,\nКүдөрү күрмө, кең жака.\nКалаанын баарын чалдырган,\nСоот тонго салдырган.\nТиштеп ныктап Каныкей\nКашка тишин сойдурган,\nТиктеп көзүн айырбай:\n«Кайсы жер бошоң болду? - деп,\nКара көзү коюлган.\nКытай кыргын саларын\nБиле келген чоролор\n\fБолот кылыч байланып,\nЖоо-жарагын шайланып,\nЧоролор минтип турганда\nКайратты Калча кылыптыр,\nКалың кытай, манжууну:\n«Каптагын!» - деп кылычтап,\nАстына айдап алыптыр."
  },
  {
    "id": "2073",
    "text": "Кайратты Калча кылыптыр,\nКалың кытай, манжууну:\n«Каптагын!» - деп кылычтап,\nАстына айдап алыптыр.\nЖер жүзүндө чөптү көр,\nЧөптөн калың көп кытай\nКумурскадай жыбырап,\nКумчалык сансыз көптү көр!\nТаш сайынган кытайдын\nТазалары бөлүнүп,\nКүрмө кийген манжуунун\nКүжүрмөнү көрүнүп:\n«Мөндү!» - деп ураан чакырып,\nЖерди жарып бакырып,\nЖайнап кытай калганда\nБаштагыдан миң эсе\nАртык болуп жабылып.\nМынчалык колду көргөндө,\nАзгынакай бусурман\nКетти жандан түңүлүп,\nКеңеш кылып буруттар\nКеп, акылын кылышып,\nАтадан жалгыз болгонуң,\nАртыңда тууган жок болсо\nАзыр кеткин жериңе.\nАлым начар дегениң\nАтышам, - деп, бөөдө өлбөй\nАзыр кайткын жайыңа!\nИскендер изин салбаган,\nСулайман сурак албаган,\nАр ким сурак албаган\nТүгөнөт десе түтөгөн,\nТүбүнөн бери күчөгөн,\nТүгөнбөс кытай эл экен,\nӨлгөн сайын өөрчүгөн,\nКаптап кетер сел экен.\nБекер мындай жыйылып,\nБейлебестен кырылып,\nБейажал өлүп кетпегин.\n\fӨлгөнүңдөн калганың"
  },
  {
    "id": "2074",
    "text": "Бекер мындай жыйылып,\nБейлебестен кырылып,\nБейажал өлүп кетпегин.\n\fӨлгөнүңдөн калганың\nЖете көргүн Таласка,\nКордук көрүп калдык, - деп,\nАйта көргүн Манаска!»\nАраң жүргөн бусурман\nКайра тартты чуркурап,\nКайратсыз жашык буруттар:\n«Кандай заман болот?» - деп,\nКетип барат буркурап.\nБурут минтип кеткенде\nАлтын айдар, чок белбоо,\nАзизкандын жалгызы,\nАрслан тууган Алмамбет\nКүндү жайлап ийгенде\nБорошолоп шыбыргак,\nКүндүзү бүркөк, түнү ачык,\nЖаканын баары жамгырлап,\nБөксөнүн баары мөндүрлөп,\nЖөө тумандай түштү эле,\nКүн көрүнбөй күүгүмдөп,\nАй көрүнбөй бүлбүлдөп,\nКөктөн булут сабалап,\nЖер бетине камалып,\nКүн көрүнбөй түн түшүп,\nКөрө албастан жан-жагын,\nКыйкырганда үн жетпей,\nҮн жетсе да көз жетпей\nЖайдын күнү кыш болду,\nЖайылган суулар муз болду,\nКийими жука кытайлар\nКыңшылаган кыз болду.\nУшинетип күн жайлап,\nКаптап калган кытайга\nКачып кеткен бурутту\nКөрсөтпөстөн Алмамбет\nТозуп турду жол кармап."
  },
  {
    "id": "2075",
    "text": "Каптап калган кытайга\nКачып кеткен бурутту\nКөрсөтпөстөн Алмамбет\nТозуп турду жол кармап.\nТозуп Алмаң турганда,\nТоктобой кытай каптады\nКаарланып жапырып,\nКалың журттун баарына:\n«Каптап кет!» - деп, Коңурбай\nКабар салып чакырып,\n\fКырк кандын эли кытайга\nКыстоо салды Коңурбай.\n«Кылчайбай журтум, кыргын, - деп,\nӨзү тийген бурутка\nКызыкты минтип кылгын», - деп,\nКоңурбай мындай дегенде\nКылычтары кылкылдап,\nАйза башы былкылдап,\nЗубун-зубун кытайлар\nЗубуну менен бөлүнүп,\nМергендери жабылып,\nДөөлөрүнүн баарысы\nЧет-четине камынып,\nКаптап кытай калганда\nЖердин үстү чаң болуп:\n«Заман кандай болот?» - деп,\nЭрдин баары дал болду.\nЖайнап келген мергендер\nЖамгырдай кылып жаа тартып,\nЖабылмак болду бурутка.\nТопон суу жүрбөс Чоң-Бээжин\nТоп-топ болуп бөлүнүп,\nТоктобой уруш салды эми.\nМанас кандын кырк чоро\nКачкан журтту куудурбай,\nАлдынан тозуп алды эми.\nИреттешип урушуп,\nКайра тартып калышып,"
  },
  {
    "id": "2076",
    "text": "Качкан журтту куудурбай,\nАлдынан тозуп алды эми.\nИреттешип урушуп,\nКайра тартып калышып,\nКайран Алмаң бет болуп,\nКачпай туруп салышып,\nЭрендердин баарысы\nАйзалашып топ бузуп,\nАжалы жеткен кээ бир жан\nАтышып жүрүп окко учуп,\nБылкылдап кытай жыйылып,\nМыктап уруш салыптыр,\nМыкты тууган Коңурбай\nОшол элдин баарына\nКабар берип калыптыр.\nЭр баш сайын экиден\nБышырган кирпич бериптир.\nОрто жери урушуп,\n\fЭки чети бурутту\nТегеректеп калыптыр.\nТегерегин чеп кылып,\nТегеректеп аларда\nКазып коюп орлорун,\nКайнатып чогуу шорлорун,\nКырк чорону курчашып,\nЧогуу байлап аларда\nЧочуп кетти Алмамбет.\nБир бирине каралаш,\nАлмамбет, Чубак аралаш,\nСерек, Сыргак аты уйкаш,\nЭэрчиткени кырк чоро,\nСыргакты коюп артына,\nКаптап келген кытайдын\nКаршы коюп бетине,\nОрдун салын дыр коюп,\nИт-Өлбөстүн чөлүнө\nКирип келди чү коюп.\nЖапалак учпас жолдорду\nБек бекитип алышып,\nКытайды карыш жылдырбай,\nБусурманга жолотпой,"
  },
  {
    "id": "2077",
    "text": "Жапалак учпас жолдорду\nБек бекитип алышып,\nКытайды карыш жылдырбай,\nБусурманга жолотпой,\nИт урушун салды эми.\nКандуу канга бөлөнүп,\nКаптаган кытай колу экен.\nКаптап күчөп калган соң,\nЭэр белдей кайкыга\nКачкан бойдон эр Сыргак\nАраң чыкты жөлөнүп,\nАзизкандын Алмамбет\nАлыстан көрүп кытайды\nАлдыга салса акжолтой,\nАстында жүрсө сан колдой,\nДүмөк салган кытайга\nКачырып кирип Алмамбет\nАралашып алды эми.\n«Ысылам!» - деп, бакырып,\nУй куймулчак Сарала\nУюлгутуп Алмамбет,\nКууп келген кытайды\nУйгу-туйгу түшүрүп:\n\f«Дин ислам!» - деп, бакырып,\n«Манастап!» - ураан чакырып,\nКайра айдады сапырып.\nСарала менен ойнотуп,\nБет алганын кытайдын\nКырып жүрөт сойлотуп.\nАябай Алмаң киргенде\nТопурак көр, чаңды көр,\nТоп-топ болуп жыгылып,\nӨлүп жаткан жанды көр!\nСуудай болуп шыркырап,\nАгып жаткан канды көр!\nАрсландай болуп бакырып,\nАралап жүрөт кытайды\nАлмамбет көк жал шерди көр!\nАттарынан айрылып,\nАлапайын табалбай,"
  },
  {
    "id": "2078",
    "text": "Аралап жүрөт кытайды\nАлмамбет көк жал шерди көр!\nАттарынан айрылып,\nАлапайын табалбай,\nАкыл азап, маң болуп,\nТоп-топ жаткан жөөнү көр!\nКаптаган калың кытайды\nЧымынчалык көрбөстөн,\nАлмамбеттей дөөнү көр!\nКытай сансыз, бу жалгыз,\nКызыталак кытайдын\nКылмышы барбы теңирге?\nКыстоо салып, камоолоп,\nТирүү кармап алчуудай.\nАлуучу болсо Алмаңдын\nБашына бузук салчудай,\nКаптап кытай чу койду.\n«Кадырлаш Чубак кайда?» - деп,\nКайра тартып дыр койду.\nАт соорусун салды эми,\nАртынан түшүп көп кытай\nАянбай кууп калды эми.\nКууп кытай жетерде,\nТакыр каптап өтөрдө,\nУзун бойлуу, кең далы -\nКабарыңда бар бекен\nКан Балтайдын Чубагы\nАлышса адамдын алы жетпеген,\nАтса мылтыктын огу өтпөгөн,\n\fЖоо көрсө токтоп калбаган,\nОйгуттардын кырааны,\nМиң айзаны бир жеген\nЖарасы бар этинде,\nАйыгып алып жарадан\nКытай менен беттешүү -\nЭр Чубактын шертинде.\nКөк ырапыс тон кийген,\nКөгаладай ат минген\nКачырып кирди сан колдой."
  },
  {
    "id": "2079",
    "text": "Эр Чубактын шертинде.\nКөк ырапыс тон кийген,\nКөгаладай ат минген\nКачырып кирди сан колдой.\nЧымындай жанын аябай:\n«Манастап!» - ураан чакырып,\nКумурскадай калың кол\nКумдай болуп, көп кытай\nКалың колду баштаган\nАлты миң кытай, миң калдай,\nАк сакалы Коңурбай.\nКачырып Чубак калганда\nКабагым дебей, каш дебей,\nКачырып чыкты Коңурбай.\nКаарданып бакырып,\nБалбандарын чакырып:\n«Капта, калдай, капта! - деп,\nКан Балтайдын Чубагын\nТирүү кармап алалы,\nБашы-көзүн ширилеп,\nКарыкандын алдына\nТартуу кылып баралы!\nКарыкандан суранып,\nКалың черик бергин, - деп,\nКол чакыртып алалык.\nКачырып калган бурутка\nКыяматты салалык,\nАйдап барып Таласка\nКызы эмес буруттун\nКатынын талап алалык!\nМурун качкан буруттун\nКызыл канын чачалык,\nКылчайбас кылып бурутту\nКырып-союп, жанчалык!\nБелдеринен бүктөйлүк,\nБейбаш, тентек бурутту\n\fБулап алып буласын,\nБээжинди көздөй жүктөйлүк.\nМелтиретип айзаны\nБек кармагын чыңданып,"
  },
  {
    "id": "2080",
    "text": "Булап алып буласын,\nБээжинди көздөй жүктөйлүк.\nМелтиретип айзаны\nБек кармагын чыңданып,\nОлоң менен башыңды\nОңдоп алгын тыңданып.\nКайра качып калганың\nӨлбөй калам дебегин!\nАбайлачы балбандар,\nАлмамбет, Чубак, Сыргагы\nБуруттун аскер бели экен.\nБуруттугу болбосо\nЖер жүзүндө адамды\nБуй кылуучу шер экен.\nБуруттардын Чубагы\nКөптөн бери согушпай,\nБууругуп калган кези экен!»\nКалча сүйлөп турганда\nКачырган Чубак турабы,\nКөгала менен зыргытып,\nКөп кытайды дыргытып,\nКоңурбайдын жанында\nТакоолдогу миң калдай,\nКалдайына жеткенде\nЭчен-эчен эр сайып,\nЭчени кабат бир сайып,\nКытайлар ыктап жөнөлүп,\nКырып жүрөт эр Чубак\nКызыл канга бөлөнүп.\nКайра качкан кытайды\nКаарданып Коңурбай\nБирин кайта качырбай,\nСабап жүрөт айкырып,\nКачканды Калча токтотуп,\nКачпаганды эр Чубак\nСоюп жүрөт онтотуп.\nОртосунда көп кытай\nИргилип калды качалбай,\nТамшанганда кан татып,\nКамбылдары камынып:\n«Кармайбыз», - деп Чубакты"
  },
  {
    "id": "2081",
    "text": "Иргилип калды качалбай,\nТамшанганда кан татып,\nКамбылдары камынып:\n«Кармайбыз», - деп Чубакты\nКалың кытай, көп манжуу\n\fКаптап калды жабылып.\nТаталашып көп кытай,\nДалай айза салды эми,\nАлмамбет менен Сыргак жок,\nАрада Чубак калды эми.\nКатынын кара баскандай,\nКуугуну жакын калгандай,\nКытайлардын Коңурбай:\n«Мөндү, мөндү, мөндү!» - деп,\nМөндүлөп ураан чакырып.\n«Кармагын! - деп, Чубакты\nКаарданып бакырып.\nКалың кытай, манжууну\nКайран Чубак көк жалың\nКоңурбайдан бөлөгүн\nКөпөлөкчө көргөн жок.\nКоңурбайды бет алып,\nАйза сунуп, бет алып,\nКалмак ээр кашы, - деп,\nКак жүрөктүн башы, - деп,\nЧындап коюп өттү эми,\nАлтын кисе чети, - деп,\nӨпкө, жүрөк өзү, - деп,\nКоңурбай коюп өттү эми,\nКоңурбайдын соңунан\nСансыз кытай жетти эми.\nКоңурбайы баш болуп,\nКумурскадай кыжылдап,\nКумдай болуп быжылдап,\nТегеректеп кетти эми.\nЖалгыз жүргөн эр Чубак\nСанаа тартып бүгүлдү,\nЧымын жандан түңүлдү.\nАйза менен сайганын"
  },
  {
    "id": "2082",
    "text": "Жалгыз жүргөн эр Чубак\nСанаа тартып бүгүлдү,\nЧымын жандан түңүлдү.\nАйза менен сайганын\nКайта кагып жолотпой,\nАйбалта менен чапканын\nБоюна жакын ченетпей,\nКылыч менен жан жагын\nКылча жанын аябай,\nКагып жүрөт эр Чубак.\nАянбай жүрөт Коңурбай,\nАлек болду эр Чубак.\n\fЭки көзү алактап,\nЭси кетип дал болуп,\nЭңгиреп Чубак турганда\nАтышканда акжолтой,\nАлышканда сан колдой,\nКара калпак кыргагы,\nКан Манастын Сыргагы\nКаарданып бакырып,\nКамап турган кытайды\nЭр Чубактын үстүнөн\nСүрүп чыкты жапырып.\nОозу-мурдун жаланып,\nАрсландай айкырып,\nАйдап жүрөт эр Сыргак.\nКалың кытай, манжууну\nКызыл канды агызып,\nЖайлап жүрөт эр Сыргак.\nБөрү тийген миң койдой,\nБөлүп жүрөт эр Сыргак.\nЖагалмай тийген таандай,\nЖанын кылча аябай\nКырып жүрөт эр Сыргак.\nКезиккенин майдалап,\nКез болгонун айзалап:\n«Кечилдин каны кайдалап?»\nАйкырып жүрөт эр Сыргак.\nАянбастан арсланың\nЫлаачындай тийди эле,\nСырт жагынан Сыргакка"
  },
  {
    "id": "2083",
    "text": "Айкырып жүрөт эр Сыргак.\nАянбастан арсланың\nЫлаачындай тийди эле,\nСырт жагынан Сыргакка\nКан Балтайдын Чубагы\nКараан болуп берди эле.\nКакайлаган кытайды\nИтелги тийген таандай\nИт-Өлбөстүн чөлүнө\nКайра сүрүп жапырып,\nКайран Сыргак кирди эми.\nЧактаса чама келбеген,\nЧарк келбес кытай эл экен,\nКүрөшүп күчү жетпеген,\nКүжүрмөн кытай эл экен.\nКүркүрөп каптап Ай Жаң-Жуң,\nКүүлөнүп жетип калыптыр.\n\fАйкырыгы таш жарып,\nАянбастан кол алып,\nЭсепсиз калың кол алып,\nЖаңыртышып шер алып,\nЖан аябас көк алып,\nАй Жаң-Жуң келип калыптыр.\nЭки алпы келгенде\nКолу колго кошулуп,\nЖердин жүзү жошулуп,\nСелдей болду көп кытай.\nКалыңдыгын карасаң\nУч-кыйырына көз жетпей,\nКөлдөй болду көп кытай.\nАр манжуусу бир бөлөк,\nКалың кытай, манжуунун\nКанчалары кырылган.\n«Буруттарды кырсам», - деп,\nЭрдин кесе тиштенип,\nАрмандуусу бир бөлөк,\nАлыстан чалма уруучу\nАярлары бир бөлөк,\nТүркүн кытай эл болуп,\nТүгөнүшөр жер болуп,"
  },
  {
    "id": "2084",
    "text": "Алыстан чалма уруучу\nАярлары бир бөлөк,\nТүркүн кытай эл болуп,\nТүгөнүшөр жер болуп,\nКаптап кытай калганда\nАкыл таппай алактап,\nАмалы качып, эс кетип,\nКытай кирди жабылып,\nБайламакка камынып.\nМунарык түшкөн топту көр,\nБузулбаган окту көр!\nОкту Сыргак ойлобой:\n«Өлөмүн» - деп санабай,\nӨөдө-ылдый карабай,\nБаштагынын бири жок,\nКаптап калган кытайдын\nКайра качар түрү жок.\nКачырып айза салышып,\nОнун сайып түшүрсө\nТуш-тушунан сайгылап,\nБир жүз айза бир тиет.\nКүркүрөп чыкса Коңурбай\nКөзүнө киши көрүнбөйт,\n\fКүчөп кетет Ай Жаң-Жуң.\nАй Жаң-Жуңдун артынан\nАйкырып келет Күн Жаң-Жуң.\nЭки Жаң-Жуң кан чыгып,\nДобушунан жан чыгып,\nБеттеп Сыргак сайганда\nАйза сынып бүктөлүп,\nЖалгыз жанга күч келип,\nЖабылып кытай турганда\nЖылкыда тулпар Алабаш\nСыргакты көздөй жүгүртүп,\nАлмамбет, Чубак аты уйкаш:\n«Ажал жетсе өлөлү,\nАлыбыз келсе экөөбүз\nЭсил Сыргак балага\nКараан болуп берели!»\nУшундай деп, эки шер"
  },
  {
    "id": "2085",
    "text": "Алыбыз келсе экөөбүз\nЭсил Сыргак балага\nКараан болуп берели!»\nУшундай деп, эки шер\nЧымын жанын аябай,\nКөп кытайга карабай,\nКууп кирди качырып,\nКытайдын заарын учуруп.\nКачырып тийди кытайга\n«Манастап!» - деп ураан чакырып,\nЭки арслан бакырып,\nКыйкырыгы таш жарып,\nКыраандарың киргенде\nАртынан бирге ат коюп,\nЭр Манастын кырк чоро\nКачырып каптап келгенде\nКанды канга калышты,\nКаптап келген көп кытай\nКачпай туруп салышты.\nБаягы берен Сыргагың\nКөкчебич менен зыргытып,\nАзизкандын Алмамбет\nАралап кирип арсландай,\nАр кимисин бир сайып,\nАттан айрып ыргытып,\nАлмамбет чындап киргенде,\nСыргак кошо жүргөндө\nКаптаган кытай токтолуп,\nКан Балтайдын Чубагы\n\fКырып жүрөт кытайды\nОк жыландай октолуп.\nОрто жерин Алмамбет\nОюп кирип кетти эле,\nТегерегин эр Сыргак\nЧоюп кирип кетти эле,\nКачырып жанын аябай,\nКан Манастын кырк чоро\nБөлүп кирип кетти эми.\nСогуш кылып турганы\nИт-Өлбөстүн чөлү ошол,"
  },
  {
    "id": "2086",
    "text": "Кан Манастын кырк чоро\nБөлүп кирип кетти эми.\nСогуш кылып турганы\nИт-Өлбөстүн чөлү ошол,\nТомуктай болгон тоосу жок,\nТокумдай болгон коосу жок,\nМиздей жайык жер ошол.\nТалаанын баары чыкылдап,\nТолгон кытай эли ошол.\nКөп кытай менен кыйрашкан,\nКан Манастын кырк чоро,\nАлмамбет, Чубак, эр Сыргак\nАрслан тууган шер ошол.\nТолкуп кетсе көп кытай,\nТоскоол бербей дайрадай,\nЖайпап кетер сел ошол.\nКөптөн коркуп качпастан\nАздап барып Таластан\nАлтоо бирдей тынбастан,\nАлышып жүргөн эр ошол.\n«Качпагын!» - деп, кытайды\nКыйкырып чыкты Ай Жаң-Жуң.\n«Кырып сал!» - деп, бакырып,\nАйдап чыкты Күн Жаң-Жуң.\nКача түшүп көп кытай,\nКайра тартып сабылды.\nАралашып кеткенде\nАйбалта менен чабышып,\nКытай менен кырк чоро,\nАйтылуу арслан үч бөрү\nБылчылдашып салышып,\nТополоң учуп тоз болуп,\nКайсы экени билинбейт,\nКараса көзгө илинбейт.\nАсман кара чаң болду,\n\fЖердин бети кан болду,\nКөп кытай менен кыйрашкан"
  },
  {
    "id": "2087",
    "text": "Караса көзгө илинбейт.\nАсман кара чаң болду,\n\fЖердин бети кан болду,\nКөп кытай менен кыйрашкан\nКырк үч берен жан болду,\nЭрдигине кубанып,\nЭси кетип көп кытай,\nАкылдан азып, дал болду.\nКүн тынымын алган жок,\nКүнү-түнү урушуп,\nИт-Өлбөстүн чөлүндө\nКылт этип даам алган жок.\nКөбү төгүн, көбү чын,\nКөрүп келген киши жок.\nБири төгүн, бири чын,\nБилип келген киши жок.\nЧыңыроон чыкпай кең жайдан,\nЧымчык учпай кең сайдан,\nЖоо кутулбас айзадан,\nКерилген жайык жер экен,\nЭсепсиз кытай эл экен,\nТолкуп кытай киргенде,\nТоктолбой уруш кылганда:\n«Тобокел!» - деп, эр Сыргак,\nКаарданып бакырып.\n«Алмамбет, Чубак, беркел!» - деп,\nКырк чорону чакырат.\n«Каптап кытай келет - деп,\nКайран жаным өлөт» - деп,\nБошотпогун белиңди,\nКетирбегин демиңди.\nКең-Кол, Талас боюнда,\nКан Манастын барында,\nЖая кесип жечү элек,\nКапкалуу кытай журтуна\nЖалгыз татыйм - дечү элек\nКызыл айза, ач болот\nКөөлөшөбүз дечү элек,"
  },
  {
    "id": "2088",
    "text": "Капкалуу кытай журтуна\nЖалгыз татыйм - дечү элек\nКызыл айза, ач болот\nКөөлөшөбүз дечү элек,\nКыркыбыз катар бир болсок\nЖөөлөшөбүз - дечү элек.\nСогуша турган тап келди,\nӨлүшө турган чак келди!\nАзирет тийбес Бээжинден\nАлышпай кайра тартпайбыз.\n\fӨлбөй киши калабы\nӨлмөйүн кайта кайтпайбыз!\nБешенеде жазууну\nКачан да болсо көрөбүз,\nТаластан бери чыкканда\nОшол күнү өлгөнбүз!\nКарап тургун, кырк чоро,\nАйза кармап, топ бузам,\nАжалым жетсе окко учам!\nТеги, ойлочу, кырк чоро!\nТеңирим буйрук кылганда,\nЖалаңкыч колун сунганда\nКиргизбейби казган көр,\nБатырбайбы кара жер!\nӨлбөс адам болобу,\nКачыргыла чоролор,\nАйныбастан кирели,\nАйгайлатып кытайды\nБээжинди көздөй сүрөлү!\nЖаманына тийбейли,\nКандарын беттеп көздөйлү!»\nКачырып калды эр Сыргак,\nКайраттанып бакырып,\nКачырбай туруп калгандын\nЖети атасы капыр, - деп,\nАралап Сыргак кирди эле,\nАлтын кемер курчанып,\nАйдай бетин ур чалып,\nАралап кирип жүрдү эми."
  },
  {
    "id": "2089",
    "text": "Аралап Сыргак кирди эле,\nАлтын кемер курчанып,\nАйдай бетин ур чалып,\nАралап кирип жүрдү эми.\nБыт-чыт кылып чаң салып,\nЧалышып Сыргак турганда\nАлтын айдар, чок белбоо,\nАзизкандын Алмамбет\nЖетиктеп белин курчанып,\nЖети сан уруу кытайга\nЖеке кирди кол салып.\nКан Балтайдын Чубагы\nКачырып согуш салды эле,\nМунарыкты көр, чокту көр,\nБул үчөө кыргын салганда\nБузулбай тийген окту көр!\nКазып койгон орду көр,\n\fКайнатылуу шорду көр!\n«Какайлап!» - ураан чакырып,\nКаптаган кытай колду көр!\nКөк көрүнбөс чаңды көр,\nЧаң ичинде көмүлгөн\nАгып кеткен канды көр!\nТүгөнгөн сайын түтөгөн,\nТүптүү кытай элди көр,\nКылчайып кайра тартпаган,\nКырылышкан элди көр!\nКаарданып бакырып,\nКаптап кытай калганда\nКайра тозот кытайды\nУлак кандын Сыргагы.\n(Ааламга жетет чамасы,\nМанас менен эр Сыргак\nАга-ининин баласы.)\nОшондо Сыргак кайран шер\nКыргын салып жулунуп,\nКөкчебич буудан ат минип,\nКайра тартпай бек кирип,"
  },
  {
    "id": "2090",
    "text": "Ошондо Сыргак кайран шер\nКыргын салып жулунуп,\nКөкчебич буудан ат минип,\nКайра тартпай бек кирип,\nКарсылдашып жүргөндө\nЖыйырма бирде кайран жаш\nКыпкызыл канга бөлөнүп,\nКыйындык көрүп кайран баш.\nКөк ырапыс тон кийген,\nКөгала сындуу ат минген,\nУзун бойлуу, кең далы\nКачырып кирди бир жактан\nКан Балтайдын Чубагы.\nОрто жерин Алмамбет\nОюп келип берди эле,\nЭки четин эр Сыргак\nАйдап келип берди эле,\nБерендердин Чубак шер\nКырып келип берди эле,\nКаканчындын Бээжинге,\nКакайлатып кытайды\nКайра айдап сүрдү эле.\nКазат кылып булардын,\nБек кагышып турган жер -\nИт-Өлбөс деген жер экен,\n\fКырк күнчүлүк жол экен,\nКуу учканда куйругу,\nКулан жүрсө туягы\nТакыр күйчү жер экен.\nЧымчып жээр чөбү жок,\nЧык этерге суусу жок\nОшо чөлгө барганда,\nКайраттанып Коңурбай,\nАстынан Калча кан чыгып,\nДобушунан жан чыгып,\nАй Жаң-Жуң менен Күн Жаң-Жуң\nЖолдош болуп Калчага\nЖолуккан экен оолугуп,\nАлөөкөнүн Коңурбай"
  },
  {
    "id": "2091",
    "text": "Ай Жаң-Жуң менен Күн Жаң-Жуң\nЖолдош болуп Калчага\nЖолуккан экен оолугуп,\nАлөөкөнүн Коңурбай\nАйныбастан качырып,\nАлты миң кытай, миң калдай,\nАшкереси Коңурбай,\nА дагы каптап жетти эми,\nБөйрөгүнөн Ай Жаң-Жуң\nКанча зубун кол менен\nА да каптап кетти эми.\nШамал чыгып оозунан,\nӨрт төгүлүп көзүнөн,\nЭчен-эчен эрди алып,\nКүркүрөп кирди Күн Жаң-Жуң,\nТемирдей курчап көп кытай\nОртосуна алды эми,\nАйзанын учу чабышып,\nАдамдын башы кагышып,\nКылычка кылыч тийишип,\nУдургушуп жүрүшүп,\nУшундай казат болду эми.\nАлөөкөнүн Коңурбай\nАлгарага камчы уруп,\nКачырып келет Чубакты.\nЧын качырып жетерде,\nКөгаланын үстүнөн\nКөмө коюп өтөрдө\nКөрүп калды Алмамбет.\nАстындагы Сарала,\nОлбуй-солбуй теминип.\nОң-тетири камчы уруп,\n\fОшондо Алмаң жетишип,\nКендир курдун четине\nМуштап келип өттү эми,\nОоп Калча турганда,\nЖанындагы кырк төрө\nЖөлөй качып кетти эми.\nАйкырык салып Ай Жаң-Жуң\nАлмамбетке жетти эми,"
  },
  {
    "id": "2092",
    "text": "Жанындагы кырк төрө\nЖөлөй качып кетти эми.\nАйкырык салып Ай Жаң-Жуң\nАлмамбетке жетти эми,\nБоз кемердин чети, - деп,\nӨпкөнүн төмөн бети, - деп,\nМуштап келип өттү эми,\nАлмаңды аттан түшүрбөй,\nАкбалтайдын Чубагы\nАттан жөлөп өттү эми.\nКара калпак кыргагы,\nКан Манастын Сыргагы\nЖети миңин майдалап,\nКезиккенин айзалап,\nАлмаңды сайып, Ай Жаң-Жуң\nОңолуп жүрө бергиче,\nАй Жаң-Жуңдай баатырды\nБоз кериктин үстүнөн\nКөмө коюп өттү эми.\nАттан түшүп салактап,\nЭки көзү алактап,\nЭстен кетип турганда\nЭр Алмамбет көрүптүр,\nАч болотун колго алып,\nКачырып Алмаң жеткиче\nТоодой болгон Жаң-Жуңдун\nБашын чаап өткүчө,\nАлөөкөнүн Коңурбай\nАй Жаң-Жуңга жетиптир,\nЖетип атка мингизип,\nЖел тийгизбей Жаң-Жуңду\nАман алып кетиптир.\nКандуу канга канышып,\nКачпай туруп салышып,\nЭчен-эчен эр өлүп,\nӨлбөй тирүү жүргөндөр\nКызыл канга бөлөнүп,\nКөөдөндү каптап чаң жетип,\n\fКөбүнчө суусап, ал кетип,\nТулпар чарчап-чаалыгып,"
  },
  {
    "id": "2093",
    "text": "Кызыл канга бөлөнүп,\nКөөдөндү каптап чаң жетип,\n\fКөбүнчө суусап, ал кетип,\nТулпар чарчап-чаалыгып,\nЭрдин көзү карыгып,\nЭэн калсын кытай журт,\nКүчөп келет жабылып!\nКүчөгөнүн көрсөңүз,\nКашаттанган кара кыр,\nКара кыр десе сел экен.\nБаштагыдан канча көп,\nКаптаган кытай эл экен.\nКанаттуу карга кутулгус,\nКаарданган кези экен.\nКайнаткан шорго туш болуп,\nБусурман кайгыланар кези экен.\nБүгүн көргөн эртең жок,\nУшундай экен дүйнө шок.\nСыргак калып тозууга,\nКайран жандан түңүлүп,\nКан Алмамбет баш болуп,\nКырк чоро качып чу коюп,\nАтышкан менен арыбай,\nЧабышкан менен чарчабай,\nЧыканактап уйку албай,\nЧырым этип тынч албай,\nИт-Өлбөстү аштырбай,\nБери кадам бастырбай,\nӨлөмүн, - деп санабай,\nӨткөрө тозуп кытайды\nЖети күнчө турду эми.\nКүн кылкылдап батканда\nКайра тартып дыр коюп,\nКөрүнбөстөн чу коюп,\nКайра тартты Сыргак эр.\nАстындагы Көкчебич\nАдеп, чү! - деп жөнөсө\nБаскан ташы быркырап,\nЧоң казандай даңканы"
  },
  {
    "id": "2094",
    "text": "Астындагы Көкчебич\nАдеп, чү! - деп жөнөсө\nБаскан ташы быркырап,\nЧоң казандай даңканы\nСыргактын төбөсүндө чыркырап.\nОоздугу кагылып,\nЭти кызып Көкчебич,\nТал жибектей куйругу\nЧаткаякта чабылып,\n\fТаманы жерде тарсылдап,\nКара болот ооздук\nКөмөкөйдө карсылдап,\nЭңкейишке киргенде\nЭликтей колу сайылып,\nӨргө сала бергенде\nЖал-куйругу жайылып,\nЖер союлуп жошулуп,\nЖеке калган Сыргак жан\nКырк чорого аман-эсен кошулуп,\nТаң кашкайып сүргөндө,\nЖерге жарык тийгенде,\nСары изине чөп салып,\nСаргара кууп калыптыр.\nКеткен изден айрылбай,\nЭки жакка кайрылбай,\nКечилдин каны Коңурбай\nКенебей кууп калыптыр.\nТоксон Бээжин козголуп,\nТоодой болгон Ай Жаң-Жуң\nТобу менен кытайды\nТоктотпой айдап алыптыр.\nКолу менен жасаган\nКолодон кылган бурканды,\nОшону кудай экен, - деп,\nТооп кылып калыптыр,\nЭэлигип кытай эл каптап,\nЭмгекти башка салыптыр.\nЖаңырыктын Жар-Кыя.\nЖалгыз аттын чубама,\nСарала оозун бурду эми,"
  },
  {
    "id": "2095",
    "text": "Эмгекти башка салыптыр.\nЖаңырыктын Жар-Кыя.\nЖалгыз аттын чубама,\nСарала оозун бурду эми,\nАзизкандын Алмамбет\nИт урушун салууга,\nБура тартып калды эми.\nАй Жаң-Жуң менен Күн Жаң-Жуң,\nАртыкча эри Коңурбай\nЖалгыз Алмаң көк жалды,\nЖабылып каптап кетти эми.\nУй куймулчак Сарала,\nУюлгутуп кол салып,\nЧыпка куйрук Сарала,\nЧымырылтып кол салып,\n\fЭңкейиштен эр сайып,\nЭченин катар бир сайып.\nТуура тартып бакырып:\n«Манас!» - деп, ураан чакырып,\nТуш-тушту көздөй сапырып,\nАлысыраак жүргөнүн\nАйза менен кулатып,\nБеттеше жакын келгенин\nКылыч менен сулатып,\nТизелеше келгенин\nАйбалта менен кыйратып.\nКаптап кечил дыр коюп,\nЖакынырак келгенин\nСыр бараң менен бир коюп,\nСыр бараң үнү чыкканда\nКачып кытай дыр коюп,\nИт айбатын салышып,\nЭс алышып чабышып,\nАзизкандын Алмамбет,\nЭчен-эчен алтынды,\nБөлгөн Алмаң эмеспи?\nЭнесин окко учуруп,\nКелген Алмаң эмеспи?\nАлтын тагын май кылган,\nБусурман динге кирбейт, - деп,"
  },
  {
    "id": "2096",
    "text": "Энесин окко учуруп,\nКелген Алмаң эмеспи?\nАлтын тагын май кылган,\nБусурман динге кирбейт, - деп,\nАтасы Азизканды жай кылган.\nТалак кылган буттарын,\nТалкалап кытай журттарын.\nЭчен-эчен азапты\nМындан мурун кытайдан\nКөргөн Алмаң эмеспи?\nКырылышып салышып,\nКөнгөн Алмаң эмеспи!\nАйры белес кайкаңдан\nАшкандан Алмаң коркпогон,\nАлдындагы казатка\nЧапкандан Алмаң коркобу?\nТозуп Алмаң турганда,\nТоктобой согуш кылганда,\nАт соорусун салышып,\nБирөө кайра тартканда,\nБирөө калып урушуп,\n\fКытай кыстап кубалап,\nКакайлашып жүрүшүп,\nКол алдында Күн Жаң-Жуң,\nКойбой кууп Ай Жаң-Жуң,\nКелберсиген Коңурбай\nКоломочтоп айзасын,\nБурут качып калганда,\nАт соорусун салганда,\nАйдай сары талаада\nКыжылдашып көп кытай,\nКумурскадай жыбырап,\nКаптап чыгып келатат.\nЭэн жайкын талаада\nКайнап чыгып келатат.\nЭсеби жок калың кол\nЖайнап чыгып келатат.\nЖекеге калган Алмаңа\nКүркүрөгөн Күн Жаң-Жуң:\n«Качып жүргөн качкын кул,"
  },
  {
    "id": "2097",
    "text": "Жайнап чыгып келатат.\nЖекеге калган Алмаңа\nКүркүрөгөн Күн Жаң-Жуң:\n«Качып жүргөн качкын кул,\nСени сайып алам!» - деп,\nКайрат кылар жан калбай,\nБурутка каран салам, - деп,\nТаласка кеткен кыздарга\nДагы бир миң кыз кошуп,\nКайра тартып алам, - деп,\nТаш сайынган кытайдын\nТазалары бөлүнүп,\nКызыл чоктуу кытайдын\nКыраандары бөлүнүп,\nКүрмө кийген манжуунун\nКүн Жаң-Жуң тоодой көрүнүп,\nКаш-кабагын карасаң,\nКүүгүмдөгөн чөлгө окшоп,\nМаңдайында эки көз\nЖатып калган көлгө окшоп.\nЧачырап тик муруту,\nАйбалтанын сабындай,\nКүн Жаң-Жуң алп баш болуп,\nКаптап кытай кетти эми,\nЖалгыз калган Алмамбет,\nЖабалактап көп кытай,\nАлды-артын курчашып,\n\fТегеректеп кетти эми.\nКапталынан Ай Жаң-Жуң\nКачырып айза салды эми,\nКалың кытай, манжуунун,\nКабылан көк жал Алмамбет,\nКүндөй бети жаркырап,\nОртосунда калды эми.\nАстындагы Сарала\nМүдүрүлүп кылт этпейт,\nАзизкандын жалгызы\nАйза тийсе былк этпейт.\nТуш-туштан тийген айзаны"
  },
  {
    "id": "2098",
    "text": "Мүдүрүлүп кылт этпейт,\nАзизкандын жалгызы\nАйза тийсе былк этпейт.\nТуш-туштан тийген айзаны\nКылыч менен кыйратып,\nКыюусуна келгенде\nКыя чаап баштарын,\nКытайды жүрөт сулатып,\nАлысыраак манжууну\nАйза менен сулатып.\nАндан алыс жүргөнүн\nСыр бараң менен бир атып,\nЖер көрүнбөй чаң менен\nЖеке жүрөт урушуп,\nКалың кытай кол менен.\nЖарып чыгып кытайды\nСаралага сүйөнүп,\nБүткөн бойдо тамтык жок,\nКара канга бөлөнүп.\nАлмамбет минтип калганда,\nКытай каптап турганда,\nКыйкырык чыкты ошондо.\nКытайлардын Коңурбай,\nАл аңгыча болбостон,\nАкбалтайдын Чубагы,\nУлак кандын Сыргагы:\n«Кайрылбастан качканда\nКай муратка жетебиз!\nКабылан тууган Алмаңды\nКантип таштап кетебиз?!»\nШашып калды эки эрен,\n«Кыстап кытай каптаса,\nКыраан көк жал Алмамбет\nКокус түшүп кетет, - деп,\n\fТүшүп калса кытайга\nБөөдө өлүм жетет, - деп,\nКудай бизди урат, - деп,\nБуруттун бели сынат, - деп,\nАлмамбетке жетелик,\nАжыратып кетелик!» -"
  },
  {
    "id": "2099",
    "text": "Кудай бизди урат, - деп,\nБуруттун бели сынат, - деп,\nАлмамбетке жетелик,\nАжыратып кетелик!» -\nДеп, ошондо эки эрен\nАттын оозун жайышып,\nАлмамбетке жетмекке,\nЧу коюшуп жарышып:\n«Манастап!» - ураан, үн салып,\nМанжуу менен кытайга\nТоктобой кирди кол салып.\nАлмамбетти жибербей,\nТегеректеп турганда,\nАралап кирди арсландар,\nКызыл чоктуу кытайдын\nКыйындарын кыйратып,\nКез келгенин сойлотуп,\nБеттегенин бир сайып,\nЖүрөккө айза ойнотуп,\nАзизкандын Алмамбет\nБеркилерди көргөндө\nМедер кылып, бел байлап,\nКайраттанып дем байлап,\nАлмамбет кирди бир жактан:\n«Бере көр!» - деп, кудайлап.\nАралап кирди салышып,\nАлмамбет, Чубак, эр Сыргак\nАралай кирди жарышып,\nАйбалта менен кылычты\nАркы-терки шилтешип,\nАгып кетти кызыл кан,\nЖатып калды калың сан.\nЖаны кетип бүк түшүп,\nЭсепсиз калың кытай кол\nЭсепсиз калың кырылды.\nКара жору, кажыры\nӨлүктөрдүн үстүнө\nКалдайышып жыйылды.\nКытайлардын Күн Жаң-Жуң"
  },
  {
    "id": "2100",
    "text": "Кара жору, кажыры\nӨлүктөрдүн үстүнө\nКалдайышып жыйылды.\nКытайлардын Күн Жаң-Жуң\nКыйын өзү эр экен,\n\fКапырдыгы болбосо,\nКытайдан озгон шер экен.\nКыйкырып октой жетерде,\nСараланын үстүнөн\nАлмамбеттей асылды\nКөмө коюп кетерде,\nКөгаланы зыргытып,\nКөнүк болгон эр Чубак\nКапталынан качырып,\nКүн Жаң-Жуңга жетти эле,\nЖеткен жерден эр Чубак\nТоодой болгон Жаң-Жуңду\nКөмө коюп өттү эле.\nТоктоно албай, көп кытай\nЖарыла берди чуркурап,\nКулап Жаң-Жуң түшкөндө,\nЖөө күлүк кытай жетерде,\nКүн Жаң-Жуңдай балбаны,\nЖан аябас ынагы\nЫлаачындай жетти эми.\nЖаны бирге Сыргагы,\nЖеткен жерден Аркескен,\nКармай калып сабынан,\nСууруп алып кабынан,\nБашын кесип алды эми.\nКебез белбоо, кең өтүк,\nКейип жүрөт өкүрүп,\nКечилдин каны Коңурбай.\n«Күн Жаң-Жуң өлүп калды», - деп,\nКабар берди канына,\nКаканчындын шаарына,\nБул кабарды уккан соң,\nКаптап кытай жайнады,\nБалбандары бөлүнүп,\nКоңурбай тоодой көрүнүп,\nБурканына жалынын,"
  },
  {
    "id": "2101",
    "text": "Каптап кытай жайнады,\nБалбандары бөлүнүп,\nКоңурбай тоодой көрүнүп,\nБурканына жалынын,\nБузулбай кытай жабылып,\nЖабылганын көргөн соң\nСалышып жүргөн үч берен\nЭми жандан түңүлүп,\nБел байлаган бели жок,\nБелгилүү Манас шери жок,\n\fКараан кылган бусурман,\nОн эки кандын эли жок.\nКызыкты кытай салат бейм,\nАт чаалыгып келгенде\nКөөнү келсе кытайлар\nТирүү кармап алат бейм!\nТоктобой кыргын салуучу\nТозоктуу кытай эл ошол,\nТоктобой качып Бээжинден,\nКыйланы көргөн мен ошол.\nКенелбестен кытайга\nКайра тартып калалы,\nКайрат кылып кытайга\nИт урушун салалы!\nӨлгөнүңөн калганың\nЖете баргын Таласка,\nКордук көрүп калдык - деп,\nАйта баргын Манаска» -\nДеп, ошонтүп, кеп айтып,\nАлмамбет, Сыргак асыл шер,\nКөк жал Чубак, артык эр\nКайра тартып калышып,\nКача берип эр Чубак,\nАлмамбет калып салышып,\nАлмамбет чыга бергенде,\nСыргак калып салышып,\nСыргак чыга бергенде,\nЧубак кирип салышып.\nЧубакты көрүп Коңурбай,"
  },
  {
    "id": "2102",
    "text": "Сыргак калып салышып,\nСыргак чыга бергенде,\nЧубак кирип салышып.\nЧубакты көрүп Коңурбай,\nЧындап каптап калышып,\nАйзачаны бир бөлөк,\nКылыччаны бир бөлөк,\nКыйынынын баарысы\nКөмкөрүлүп кылкылдап,\nКурт экени билинбей\nЖайнап кытай келатат.\nДүмөктү Калча салыптыр,\nКөгала менен самсытып,\nДүмөктү Чубак салыптыр,\nКан Коңурбай баш болуп,\nАлмамбет, Чубак, Сыргакты\nКалың кытай, көп манжуу\n\fКөтөрө коюп алыптыр.\nАйдай түптүз талаада,\nЖети күнү эр Чубак\nЖеке урушуп калыптыр,\nЭки колу дал болуп,\nАкбалтайдын Чубагы\nКайра тартып калыптыр.\nТүгөнгөн тоонун урчуктан,\nДүмпөйгөн кара тумшуктан,\nАй тийгендей жаркырап,\nАрсландай болуп күркүрөп,\nАлмамбет тосуп калыптыр.\nДыр коюп Чубак калганда,\nКытай күчөп, кууп алганда\nКан Коңурбай, Ай Жаң-Жуң\nБылкылдатып кол айдап,\nКолдун баарын чогуу айдап,\nОолугуп качырып,\nКечилдин каны Коңурбай\nАлмамбетке жетти эми,\nАлмамбеттин үстүнө\nАт оюнчу, жөө күлүк"
  },
  {
    "id": "2103",
    "text": "Кечилдин каны Коңурбай\nАлмамбетке жетти эми,\nАлмамбеттин үстүнө\nАт оюнчу, жөө күлүк\nТакыр каптап кетти эми.\nУй куймулчак Сарала\nУюлгутуп кыйкырып,\nКырып жүрөт Алмамбет,\nКырганына кылчайбай,\nКызыкты кытай кылды эми.\nЖамгырдай кылып жаа тартып,\nЖаң-Жуң кирди бир жактан,\nМөндүрдөй кылып ок атып,\nМанжуу кирди бир жактан.\nКакайлап ураан чакырып,\nКалмак кирди бир жактан.\nШибээ, солоон - эки уруу\nБу да каптап бир жактан.\nТыргоот, кара кытайы,\nКаканчындын Чоң-Бээжин\nКатуулап уруш салды эми,\nЭрендерднн баарысы\nТуш-туштан айза сайды эми.\nКылчайбастан жүгүрүп,\n\fКыстоо түшүп башына\nКыйла жандан түңүлүп,\nСарала турат киртийип,\nСалышып жүргөн Алмаңа\nЭчен айза бир тийип.\nАккаңкыга жөлөнүп,\nАлакең турат теңселип,\nАтышканга алдырбай,\nАдис болгон арсланың\nЧабышканга чалдырбай,\nСогушканга тажабай,\nКыдырата карабай,\nКыйкырып келген жөөлөрдү\nКырып жатат аябай.\nТогуз күнү аралап,\nАлмамбет чыкты кан болуп,"
  },
  {
    "id": "2104",
    "text": "Кыйкырып келген жөөлөрдү\nКырып жатат аябай.\nТогуз күнү аралап,\nАлмамбет чыкты кан болуп,\nКыймылдабай дал болуп,\nТоксон жерден жара жеп,\nТуура тартып дыр коюп,\nКытайдын түрүн көргөн соң,\nКыстоо түшүп башына,\nКебез белбоо, кең өтүк\nКечилдин каны Коңурбай\nКенебей кууп алды эми.\nАлтын казчу кенинен,\nЧай алуучу жеринен,\nКаарына калганда\nКалың кытай, көп манжуу\nКаптап кетчү белинен\nТозуп турган эмеспи:\n«Тобокел!» - деп, эр Сыргак\nДал ошондой жеринен.\nКатынын кара баскансып,\nКууганы жакын качкансып,\nКөз айнеги балкылдап,\nКөөкөрдөй болгон шуру таш\nТөбөсүндө жаркылдап,\nДүмөктү башка салчудай,\nАлмамбетти кубалап,\nТүздөн сайып алчудай.\nОшондо Сыргак кайран шер,\nКайгырбаган кайран эр,\n\fКөкчебич оозун жайды эми:\n«Манастап!» - ураан салды эми\nКууп келген Калчанын\nКапталынан эр Сыргак\nЖебеден мурун жетти эми,\nЖетип Сыргак саярда\nЭченди көргөн Коңурбай\n(Астындагы кара аты,\nКара атынын бар экен,"
  },
  {
    "id": "2105",
    "text": "Жетип Сыргак саярда\nЭченди көргөн Коңурбай\n(Астындагы кара аты,\nКара атынын бар экен,\nКапталында канаты,\nӨлөр жерге келгенде\nАйла табар адаты.)\nБура тартып жылт коюп,\nСайдырбастан кылт коюп,\nКолун көздөй чу коюп,\nКоңурбай качып калды эми,\nКолуна кирип барды эми.\n(Бекип жаткан бел экен,\nБейжай кытай эл экен.)\nЖакын Сыргак барганда\nМунарыкты көр, чокту көр,\nБузулбай тийген окту көр.\nКамышты көр, селди көр,\nКаптап жаткан элди көр!\nТегерегин карабай:\n«Өлөмүн», - деп санабай,\nКыжылдаган кытайды\nКыдырата карабай,\nКылча жанын аябай,\nКөкчебич менен ойнотуп,\nЖеткен жерин сойлотуп,\nКылычтуусун кыйратып,\nАйзачанын аңтарып,\nАйкырып Сыргак киргенде,\nАны көрүп Ай Жаң-Жуң,\nКелберсиген Коңурбай\nАлгарага камчы уруп,\nКаарданып бакырып,\nСыргакты беттеп качырып,\nКузгун учпас талаада\nКалың кытай, миң калдай,\nАрсланы калча Коңурбай,\n\fБаары каптап кетти эми.\nТемирден соккон тор алып,\nТешилбеген кол алып,"
  },
  {
    "id": "2106",
    "text": "Арсланы калча Коңурбай,\n\fБаары каптап кетти эми.\nТемирден соккон тор алып,\nТешилбеген кол алып,\nАйкырышып Ай Жаң-Жуң,\nА да каптап кетти эми.\nОшондо Сыргак балага\nКылыч тийди кылкылдап,\nАйбалта тийди былкылдап,\nТаш сайынган кытайдын\nТазалары аянбай\nТакыр кирди Сыргакка.\nДалай айза салганда\nКыраан Сыргак канетсин,\nКапаланып былк этпейт,\nАт үстүнөн кылт этпейт.\nБелсенип кытай чогулуп,\nЖакын кирип калганда\nЭшип кетет Сыргагың,\nЭрдин тиштеп Коңурбай\nЭлди айдап: «Капта!» - деп,\nБакырып жүрөт кылычтап:\n«Берен экен Сыргагы,\nЭми колго тиер убагы.\nТелегейи тең экен,\nБуруттан чыккан шер экен.\nЖыйырма бирге илинип,\nКелип калган кези экен.\nАрслан Манас, Алмамбет\nАркалап жолдош болууга,\nАябаган эр экен!\nКербенчиден кеп уктум,\nЖети кан эли топ болуп,\nЧогулушуп турганда,\nБүткүл журттун баарысын\nБүткүл жыйнап алганда,\nЧубатууга салганда,\nЭр табалбай камалып,\nЭл кысылып турганда,\nОшондо Сыргак оёнуң"
  },
  {
    "id": "2107",
    "text": "Чубатууга салганда,\nЭр табалбай камалып,\nЭл кысылып турганда,\nОшондо Сыргак оёнуң\nЧалгынды бирге чаларда,\nАлмамбетке кошулуп,\nЧоң-Бээжинге барганда,\n\fБээжиндеги Коңурбай\nЖылкысын тийип алам, - деп,\nБуруттун жолун ачам, - деп,\nКытайдын малын чачам, - деп,\nӨзү келди, - деп уктум.\nКуткарар болсоң көп кытай,\nАстындагы көк аты\nКубаласа мал жетпейт,\nАлышкан менен Сыргакка\nАйкалышар ал жетпейт.\nОң далысы кең экен,\nАрбактуу Манас дебесе,\nАндан Сыргак эр экен.\nТогуз сан кытай, бул жалгыз.\nЭчен бир тоодойду сайып жок кылды.\nАсманды бүркөп чаң кылды,\nЖердин бетин кан кылды,\nКанча эрди жай кылды.\nСындырды Сыргак белимди,\nКыйратты кыйла жеримди.\nЖалгыз тийип жылкымды,\nУмачтай ачты уйкумду.\nКөрө албадым эл-журттан\nМен Коңурбай болгону,\nБу сыяктуу туйгунду.\nКечилдин каны мен элем,\nӨлгөн менен арман жок.\nБоору бүтүн кишиде\nСайышпай адам калган жок.\nКыйын экен айласы,\nСай-сөөгүмдөн кетелек,"
  },
  {
    "id": "2108",
    "text": "Боору бүтүн кишиде\nСайышпай адам калган жок.\nКыйын экен айласы,\nСай-сөөгүмдөн кетелек,\nСыргактын сайган айзасы.\nКырк кан эли кытайлар,\nКылчайбастан баарыбыз\nЖапырт каптап калалы,\nКамындырбай, качырбай,\nТегеректеп тор тозуп,\nТирүү байлап алалы!\nКакан кандын алдында\nКазыналык кырк кызга\nАлпарып кошуп коёлу.\nКатылбай карап турабы,\n\fБирөө эркек төрөсө\nАлтын таажы кийгизип,\nАлтын такка мингизип,\nКан көтөрүп алалык!\nСыргакты тирүү кармасак,\nСырттаны Манас башта өлгөн\nБел байлаган бели жок,\nАлмамбет, Чубак болбосо,\nЭкөөнөн башка шери жок.\nАл экөөнү жайласак,\nАнан кийин буруттун\nКорголой турган жери жок,\nЧындагыла, балбандар!\nСыргакты байлап алганда,\nКалган калың буруттун\nБуласын булап алабыз,\nБузук күндү туудуруп,\nБашына дүмөк салабыз!\nМекеге сүрүп сабайбыз,\nКыз-келинин олжолоп,\nМалы-мүлкүн талайбыз!\nӨлтүрүп бүткүл дөөсүн,\nТиебиз жылкы-бээсин,\nКайрат кылган буруттун\nТалкалайбыз мээсин,"
  },
  {
    "id": "2109",
    "text": "Өлтүрүп бүткүл дөөсүн,\nТиебиз жылкы-бээсин,\nКайрат кылган буруттун\nТалкалайбыз мээсин,\nЧыгарабыз ошонтүп,\nКордукта журттун кээсин!\nӨзү келген бурутка\nКордукту мыктап салабыз,\nБөлөгү эмес буруттун\nҮкүрүн айдап алабыз!»\nМуну айтып Коңурбай,\nБуйрук кылып турганда\nКылчайбай кырк кан камынып,\nКыйкырып кытай жабылып.\nЖабыла кытай киргенде\nЖалгыз Сыргак бой бербей,\nСогушуп жүрөт аянбай,\nАты жерди таянбай.\nЖыландай кылып ойнотуп,\nКытайды кырды эсепсиз,\nКөрүнгөнүн сойлотуп,\n\fКара калмак балбаны\nСыргакты жетип башына\nДаярданып барайтат,\nЫргытып чалма салганы,\nЖаа тартар мергени\nЖамгырдай кылып жаа атып,\nЖалпы каптап келгени.\nТемир аркан торчону\nТегеректеп калды эми.\nКебез белбоо, кең өтүк,\nКечилдин каны Коңурбай,\nКерилип айза салды эми.\nКыраан шумкар Сыргагың\nКылча муну көрбөстөн,\nКыйшайбай туруп алды эми.\nАйкырып барып Ай Жаң-Жуң,\nАлыстан чу - деп жетти эми,\nЖетип келип Сыргакты"
  },
  {
    "id": "2110",
    "text": "Айкырып барып Ай Жаң-Жуң,\nАлыстан чу - деп жетти эми,\nЖетип келип Сыргакты\nБу да сайып өттү эми.\nЗың-зың этип кенебей,\nКалча менен Жаң-Жуңдун\nКачырып айза сайганын\nТушарына теңебей:\n«Өлөмүн!» - деп ойлобой,\n«Жалгызмын», - деп кенебей,\nКүлүмсүрөп эр Сыргак\nОшондо туруп муну айтат:\n«Алмамбет менен Чубагым,\nКысталып турган кезимде\nКөрсөтсөңчү, кудайым!\nКытай кыстап турганда,\nКачан кыйкырыкты салат, - деп,\nКачан жетип кыраандар\nАжыратып алат?» - деп,\nАлактап карап турганда\nКоңурбай баштап миң кытай,\nБалбандын баары жетти эми,\nБаары сайып өттү эми.\nАркасынан күркүрөп,\nАлда канча кол менен\nАй Жаң-Жуң сайып өттү эми.\nАнда да Сыргак былк этпейт,\n\fБылк этпеген себеби -\nТула бою темирден,\nБаары бирдей топчулуу,\nТолтойгон бети көрүнбөйт,\nЭки көзү жылтырап,\nТуулга башта үпчүлүү\nКарыда калкан калкайып,\nКак жүрөктө чарайна,\nБелинде болот белдемчи,\nҮстүндө соот көк темир,\nКанча атса ок өтпөс,"
  },
  {
    "id": "2111",
    "text": "Как жүрөктө чарайна,\nБелинде болот белдемчи,\nҮстүндө соот көк темир,\nКанча атса ок өтпөс,\nБөйрөгүндө кош темир.\nКенедей жерде жылчык жок,\nБейбак катын Каныкей,\nБелекке берген себеби -\nАтында темир жабылуу,\nКытай күчөп келгенде\nТоктобой Сыргак зыргытып,\nАстындагы Көкчебич,\nАйланса болот тулпарга\nКөкүлдү көккө ыргытып,\nТуякты жерге мылгытып,\nЖелгенине жел жетпейт,\nБасыгына мал жетпейт,\nАраандай оозу ачылып,\nТизгинине ал жетпейт.\nБашын жерге салыптыр,\nАркардай болуп түйүлүп,\nКапкандай бели ийилип,\nБаскан жери быркырап,\nЧарадай болгон даңкан таш\nТөбөсүндө чыркырап,\nОшо күнү Көкчебич\nЭти кызып алыптыр,\nҮстүндөгү Сыргагың\nЭрдин кесе тиштесе,\nКаалгадай кашка тиш\nТаруудай болуп быркырап,\nЖакын кирип барганда\nЫсыгына чыдабай,\nКармайын деген көп кытай\nЖарыла берет зыркырап,\n\fКак алдына келгенде\nКак жарылат чуркурап.\nАлөөкөнүн Коңурбай\nЖалгызы өлгөн эмедей,\nТоктото албай кытайды"
  },
  {
    "id": "2112",
    "text": "Как жарылат чуркурап.\nАлөөкөнүн Коңурбай\nЖалгызы өлгөн эмедей,\nТоктото албай кытайды\nЫйлап жүрөт буркурап:\n«Кырк кан эли чогулуп,\nКытай, манжуу жерге кир!\nЖалгыз Сыргак буруттан\nЖабыла качып аласың!\nЭр Манастын кырк чоро\nКыркы бирдей Сыргакча,\nБаары бирдей арслан-шер,\nМанаска тете көк жал эр,\nБуруттап ураан чакырып,\n«Манасташып!» бакырып\nАрсландай болуп айкырып,\nАралап кирип калганда\nАнда кайда барасың?!\nКачырып кытай калганда,\nКыргынды Сыргак салганда\nМанастан калган кырк чоро\nЖетип кирип келгенде,\nАлмамбет, Чубак аралаш,\nАлар кошо жүргөндө\nАнда кандай кыласың?!\nКагылайын калыс журт,\nКаптагыла Сыргакты,\nЭмне качып турасың?!» -\nДеп, ошонтүп, өкүрүп,\nАлгаранын оозун\nКоё берди Коңурбай.\nАйзакерди бир бөлүп,\nШайлап кирди Коңурбай,\nКалың манжуу, кытайды\nКара малдай токмоктоп,\nАйдап кирди Коңурбай.\nӨз билгенин бу жолдо\nКылып кирди Коңурбай,\nКыйшаңдап кайра тартканын\nКадимкидей талкалап,"
  },
  {
    "id": "2113",
    "text": "Өз билгенин бу жолдо\nКылып кирди Коңурбай,\nКыйшаңдап кайра тартканын\nКадимкидей талкалап,\nКырып кирди Коңурбай.\n\fКоңурбайдын көп кытай\nКаарына чыдабай,\nЭрдин баары күркүрөп,\nКоркоктору чуркурап,\nМергендери жүгүрүп,\nСаадакчысы жабылып,\nЧалма салчу калмактар,\nЧалмасына камынып.\nКылыччаны четинде\nАйбалта чабар бетинде,\nКыйкырыгы көк айрып,\nКырааны Калча артында,\nЖалпы кирди бет алып.\nАйтылуу кытай өзү экен,\nАрасында Сыргактын\nЖалгыз жүргөн кези экен.\nЖалгыздыкты көргөндө,\nЖапаны чындап тартканда\nЭэр белдей кайкыдан\nАлмамбет, Чубак аты уйкаш\nАттарына камчы уруп,\nАркыратып келатат.\n«Эр Сыргактан ажырап,\nНе муратка жетем», - деп,\nУчкан куштай көрүнүп,\nАнда-мында бир тийип,\nЗыркыратып келатат.\nЖеткен жерден эки шер\nКытайга кирди аралап,\nСамандай кылып сапырып,\nСыргакты жүрөт чакырып.\nКөпчүлүктөн көрүнбөйт,\nАсман туман, алды чаң,\nАралашкан канча жан.\nКайсы экени билинбейт,\nКарап жүрөт Сыргакты,"
  },
  {
    "id": "2114",
    "text": "Асман туман, алды чаң,\nАралашкан канча жан.\nКайсы экени билинбейт,\nКарап жүрөт Сыргакты,\nКөзүнө кытай илинбейт,\nАйза, кылыч тең шилтеп,\nМуштап жүрөт кыраандар:\n«Түгөйүм Сыргак кайда?» - деп,\nИздеп жүрөт берендер.\nКаптап кытай төгүлүп,\n\fТапмак түгүл Сыргакты\nАлмамбет, Чубак - эки шер\nЭки жакка бөлүнүп,\nБаштагыдай дыркырап,\nКачып кытай калган чак.\nКаптап жүрөт салышып,\nАрсландар жүрөт алышып,\nАйбалта менен чабышып,\nАйзаны шилтеп кээ чакта,\nКак жүрөккө мадашып,\nЖердин бети чаң болуп,\nӨлүп жаткан көп кытай,\nТөрт туякта нан болуп,\nАсман мунар, жер бүркөк,\nЖерден эме көрүнбөйт.\nТополоң түшүп, тоз болуп,\nКараган киши дал болуп,\nКайсы экени билинбейт,\nОшондо да эр Сыргак\nКараса көзгө илинбейт.\nКайран тууган Алмамбет,\nКалың бурут коргону,\nУбайымы эр Сыргак\nУбара кылып көп кытай,\nОшондо да болбостон,\nУй куймулчак Сарала,\nЧенеп чаап урушта\nБайлап жүрөт Алмамбет,\nЖанына чындап күч келип,"
  },
  {
    "id": "2115",
    "text": "Уй куймулчак Сарала,\nЧенеп чаап урушта\nБайлап жүрөт Алмамбет,\nЖанына чындап күч келип,\nКүндүзү бүркөк, түнү ачык,\nКүндүн куюн бузултуп,\nЖайлап жүрөт Алмамбет,\nКылчылдап кытай турганда\nКырып жүрөт Алмамбет.\nЧаң басылып калганда,\nТоктоп туруп караса,\nКара калпак кыргагы,\nКөп кытайды талкалап,\nКырып жүргөн кези экен,\nКан Манастын Сыргагы.\nАйзасын сайып таянып,\nТаңдайы кургап Алмамбет,\n\fОозун улам жаланып,\nЫраазы болуп Сыргакка\nКарап турду жалынып.\n«Кесеси алтын, булу арзан,\nБусурмандын шаарында\nСамаркандай калаа жок,\nКыйрашкан жоонун бетинде\nЭр Сыргактай бала жок.\nМанастын даңкы болбосо,\nЭрдигине чара жок,\nАйзага таккан желегим,\nЖоо бетине керек, - деп,\nАлып келген белегим!»\nКытайдын түпкү четинде,\nБээжинге кетер бетинде,\nКайра тозуп сапырып,\nАкбалтайдын Чубагы\nАстына салып кытайды,\nЫлаачын тийген таандай,\nИйрилтип айдап алыптыр.\nКачканына болбостон,\nКалың кытай, манжуунун"
  },
  {
    "id": "2116",
    "text": "Ылаачын тийген таандай,\nИйрилтип айдап алыптыр.\nКачканына болбостон,\nКалың кытай, манжуунун\nБашына азап салыптыр.\nАлөөкөнүн Коңурбай\nАй Жаң-Жуң менен биригип,\nЖалаң кылыч колго алып,\nЭр Сыргакка чыдабай,\nКачып калган кытайды\nКайра айдап алыптыр.\nУй куймулчак Сарала\nУюлгутуп түйүлтүп,\nОңду карап ок атып,\nОнун кабат сабатып,\nСолго карап жаа тартып,\nСолоондорун сулатып,\nАралап кирди сан колду,\nАлмамбетти көргөндө\nЖалгыз жанын аябай,\nА да мыкты эр экен,\nКытайлардын Ай Жаң-Жуң\nКанча балбан дөө менен\nКачырып кирди Алмаңды,\n\fКабылан көк жал, кайран шер,\nКабагым-кашым дебестен,\nКачырып кирди Алмамбет.\nЖебеден мурун жетти эми,\nЭче балбан, канча дөө,\nАй Жаң-Жуңду баш кылып,\nЖыга сайып кулатып,\nБаарын текши сулатып,\nКатар кагып өттү эми.\nЧымын жанга күч келип,\nЧындап бою күчөнүп,\nЭэринен эр кетип,\nҮзөңгүдөн бут кетип,\nКөңүлү канча бөлүнүп,\nКөзүнө чакмак көрүнүп,\nЭс алалбай эңгиреп,"
  },
  {
    "id": "2117",
    "text": "Үзөңгүдөн бут кетип,\nКөңүлү канча бөлүнүп,\nКөзүнө чакмак көрүнүп,\nЭс алалбай эңгиреп,\nБүткөн бою зеңгиреп,\nАлактап карап турганда\nКебез белбоо, кең өтүк,\nКечилдин каны Коңурбай\nКеле жатат жулкунтуп\nАлгарасын булкунтуп,\nКатынын кара баскандай,\nАстынан жоосу качкандай,\nТүгү беттен көрүнүп,\nТүрү жылан өңдөнүп,\nБетинин баары түктөйүп,\nМуруттары жайылып,\nБөлөк-бөлөк тикчийип,\nОпол-тоодой күркүрөп,\nЖанына киши туралбай,\nЖер айрылып дүркүрөп.\nКачырып Калча калганда\nУзун бойлуу, кең далы,\nОйгуттардын сырттаны\nАкбалтайдын Чубагы,\nКачырып калган Калчанын\nКапталынан жетем, - деп,\nКайран туйгун Алмамбет,\nКурбан болуп кетем, - деп,\nКара жанын аябай,\nАстындагы Көгала\n\fУчкан куштай аркырап,\nБөрү тилдүү сыр найза\nАй тийгендей жаркырап,\nЖебеден мурун жетти эми,\nЖеткен жерден эр Чубак\nКапталга коюп өттү эми.\nКебез өтүк чойкоюп,\nКороздой мойну койкоюп,\nБура тартып мыкчыйып,\nЭки көзү чекчейип,"
  },
  {
    "id": "2118",
    "text": "Кебез өтүк чойкоюп,\nКороздой мойну койкоюп,\nБура тартып мыкчыйып,\nЭки көзү чекчейип,\nБели кетти мекчийип,\nАлты миң кытай, миң жаң-жуң\nАралай качты Коңурбай,\nКутулуп Калча кеткенде,\nМуну көрүп Алмамбет,\nЧекири жок кой көздүү,\nСепкили жок ак жүздүү,\nАлтын айдар, чок белбоо,\nАзизкандын жалгызы\nКайнап жаткан кытайды\nКачырып жана кол салды.\nАлмамбет, Чубак эгиз эр\nАралап уруш кылганда\nАсыл Сыргак турсунбу,\nБир четинен кытайдын\nКачырып кирди түйүлүп,\nБулар согуш салганда\nМунарыктап бурчтанган,\nБулуңгур болуп урчтанган\nЧай алуучу кен экен,\nКаарына алганда\nКайнап турган көп кытай\nКаптап кетер сел экен,\nКалыңдыгын капырдын\nМурунтан көргөн Алмамбет,\nБилип жүргөн өзү экен.\nКыйкырып турду бакырып,\nЧубак менен Сыргакты:\n«Бери кел!» - деп чакырып,\nЧакырганда эки шер\nБүткөн бою кан болуп,\nКойго тийген бөрүдөй,\n\fОозу-башын жалактап,\nЖетип келди Алмаңа.\n«Береним Сыргак, эр Чубак,"
  },
  {
    "id": "2119",
    "text": "Койго тийген бөрүдөй,\n\fОозу-башын жалактап,\nЖетип келди Алмаңа.\n«Береним Сыргак, эр Чубак,\nКазылган калың ор келди,\nКайнатылуу шор келди.\nБирөөбүз эсен кайтпайбыз,\nУшу турган Бээжинден\nӨлмөйүнчө кайтпайбыз!\nКайтпай турган себеби -\nТопон суу толкуп кирбеген,\nТолтура кытай эл ошол.\nТогуз жыл кандык талашып,\nТоктобой кырып журтумду,\nТобумдан минтип адашып,\nТозокту көрүп Бээжинден,\nСилерди тапкан мен ошол.\nКаарына алганда\nКаптап кетер сел ошол,\nКырылган сайын күчөгөн,\nКымбаттуу Бээжин эл ошол.\nТеңелишсек кытайга,\nТегеле эсен тартпайбыз,\nМинтип турсак Бээжинден\nБирөөбүз эсен кайтпайбыз!\nОйлосоңчу эки шер,\nМузбурчак, Көкчө эриң жок,\nАйкырып караан болгондой,\nАйкөл Манас шериң жок.\nКаран түшсө бу башка\nКачып кирер токой жок,\nКараан болуп бергидей,\nКалың ыслам журтуң жок.\nКытайга теңеле турган жөнүң жок\nТеңеле берсек бу кытай,\nТеңдешип кыргын салбасын,\nТегеректеп албасын."
  },
  {
    "id": "2120",
    "text": "Теңеле берсек бу кытай,\nТеңдешип кыргын салбасын,\nТегеректеп албасын.\nКөптүккө салып кытай журт\nКөл-дарыя эмеспи,\nТирүү байлап албасын,\nКакан кандын алдына\nТартуу кылып барбасын,\nБээжинде белен кырк кызга\n\fАлпарып айгыр салбасын,\nЭптеп тукум албасын!»\nЖердин баарын чаң каптап,\nДүнүйө толуп жан каптап,\nКалың кытай жүгүрүп,\nСыягын көрүп кытайдын\nСырттаның жандан түңүлүп:\n«Кабылан Манас каның жок,\nКөмүүсүз калар бекенбиз,\nКөк жал Сыргак, ойлочу,\nБереним Чубак, бейлечи!\nБейлебей туруп кокустан,\nКөмүүсүз калар бекенбиз?\nКайкайыңкы кара кыр,\nАдам ашпас бел ошол,\nЧалайыр чалып жүрө албай,\nШашып кеткен жер ошол,\nЧакташып чамам келалбай,\nКачып кеткен мен ошол,\nКумурскадай кайнаган\nКара кытай эл ошол.\nКытайлыгы болбосо,\nАлөөкөнүн Коңурбай\nБаарыбыздан шер ошол,\nКелгендин баары өлүүчү\nКейиштүү Бээжин калаа ошол!\nБузулбас Бээжин эл менен\nМурунтан канча салыштык,\nБурулбай беттеп кытайдан,"
  },
  {
    "id": "2121",
    "text": "Бузулбас Бээжин эл менен\nМурунтан канча салыштык,\nБурулбай беттеп кытайдан,\nКанча-канча салыштым,\nМураска минтип жетпейлик,\nБуйругу келип кудайдын,\nБусурман журтун көрө албай,\nАрманда өлүп кетпейлик!\nАмыз кылбай эки шер,\nАт соорусун салалык,\nАйкөлүң Манас бар болсо,\nКалка кылып алалык.\nКараан кылып Манасты,\nКалың кара кытайга\nКачпай согуш салалык,\nАндан кийин Коңурбай,\n\fКапкайда кекти алалык!\nКаарланган кытайдан,\nКара күчкө теңелбей,\nКайгып кетсек бир билем,\nЖаңырыктын Жар-Кыя,\nЖалгыз аттын чубама,\nЖалгызга жолдош жер эле,\nОшол жерден тоссокпу,\nТолуп жаткан кытайга\nТоктоп кыргын салсак бейм.\nТосуп туруп амалдап,\nТоодой болгон Коңурбай,\nТобун бузуп сайышып,\nКолго тийсе Калчанын\nБашын кесип алсак бейм.\nКечилдин каны Коңурбай\nКапкайда кекти алсак бейм!\nАмал менен салышып,\nАйза кармап, топ бузуп,\nАжал жетсе окко учуп,\nЧиелешкен кытайга\nЧындап айза суналык.\nЧын аты кымбат тозоктон,"
  },
  {
    "id": "2122",
    "text": "Ажал жетсе окко учуп,\nЧиелешкен кытайга\nЧындап айза суналык.\nЧын аты кымбат тозоктон,\nЖанды азат кылалык!\nЖайнаган манжуу, кытайга,\nӨзүнчө амал салалык,\nӨткөрө шери Коңурбай,\nӨзүн кармап алалык!\nКараан болсо бусурман,\nБылкылдак куурай бышкыча,\nМыйзамдын гүлү учкуча,\nМыктанып алты ай салышып,\nМинтип өчтү алалык!\nЖапалак учпас жалгыз жол,\nЭэк алды чоң ак түз,\nАт капталдан калың шор,\nКезигишип салышып,\nӨч алуучу ошол жол.\nЭңкейип кирип барганда\nЭр Калчасы баш болуп,\nКол салуучу ошол жол,\nЭрикпестен салышып,\n\fӨч алуучу кол ошол».\nАлмамбет айтып турганда\nАнын сөзүн эп көрүп,\nКүүгүм кире, күн бата,\nЭл талыкшып, ным жата,\nБуурусун тийген чийин жок,\nСуур казган ийин жок,\nКайра тартып дыр коюп,\nАлмамбет, Сыргак, эр Чубак\nОрдун салып чу коюп,\nҮч арслан жарышып,\nҮзөңгүсү кагышып,\nБирдей күлүк тулпардын\nОозу менен алышып,\nБаары тулпар көйкашка,\nАйбандардан бир башка -\nУчкан куш менен жарышып,"
  },
  {
    "id": "2123",
    "text": "Оозу менен алышып,\nБаары тулпар көйкашка,\nАйбандардан бир башка -\nУчкан куш менен жарышып,\nОкоро түйгөн ак тизгин,\nКол-колунда карышып,\nТаң кашкайып сүргөндө,\nЖарык шоола тийгенде,\nКебез белбоо, кең өтүк,\nКечилдин каны Коңурбай,\nАлты миң кытай, миң калдай,\nАк сакалы ал болуп,\nАянбай кууп алыптыр,\nСары изине чөп салып,\nСаргара кууп алыптыр.\n«Кырк кандын журту кытайдын\nКылчайтпай баарын жыям, - деп,\nКызык кылып талкалап,\nМекеге чейин кырам, - деп,\nЖөөлөтүп жүрүп калганын\nЖолдон кармап алам, - деп,\nКезиккендин баарысын,\nКесип башын алам», - деп,\nКаарданып Коңурбай.\nКайраттанып Ай Жаң-Жуң,\nТолкуп кытай сел каптап,\nТоо томкоргон көл каптап,\nАлмамбет, Сыргак, эр Чубак,\nЭрендер терге чөмүлүп,\n\fТүгөнгөн тоонун урчукка,\nСамсаалап кирген тумшукка,\nОшого жетти жөлөнүп,\nТулпардын оозун бурду эле,\nКылчая карап үч туйгун,\nКытайды карап турду эле.\nКабыргасы сөгүлүп,\nКарап туруп кытайды,"
  },
  {
    "id": "2124",
    "text": "Кылчая карап үч туйгун,\nКытайды карап турду эле.\nКабыргасы сөгүлүп,\nКарап туруп кытайды,\nКалыңдыгын көргөндө\nКөңүлү жаман бөлүнүп, -\nДеп, ошондо Алмамбет:\n«Чубак, берен Сыргагым,\nАтыңдын оозун бура тур,\nАсыл туйгун, эки шер,\nАлдыңкы жерге тура тур!\nМен көргөндү көрдүңбү?\nМен билгенди билдиңби?\nБура тарткын булакка,\nКолду сууга салалы,\nКол дааратты алалы,\nБутту сууга салалы,\nБут дааратты алалы,\nАзоолок атты чалдырып,\nСуусундарын кандырып,\nАнан атка минели,\nУруштун кийимин киели,\nКачып барып Таласка:\n«Качып келди» - дедирип,\nКантип эле жүрөлү!\nКалың кытай жоо менен\nБул жерде согуш салалы!\nАзап болсо көрөлү,\nАжал жетсе өлөлү!\nТопон суу толкуп ашканда,\nЖердин бетин басканда\nНур төгүлгөн Бээжинге,\nКалың кытай эл ошол.\nКалкынан киши калбастан,\nКатуу кууп калыптыр,\nТаласка эсен тартпайбыз,\nБирибиз эсен кайтпайбыз.\nАжал жетип кытайдан\n\fӨлүп калсак бу жерде,\nБелимден кармап бүктөй кет,"
  },
  {
    "id": "2125",
    "text": "Бирибиз эсен кайтпайбыз.\nАжал жетип кытайдан\n\fӨлүп калсак бу жерде,\nБелимден кармап бүктөй кет,\nКытайга сөөгүм таштабай,\nСаралага жүктөй кет!\nТынчыган күнүң бар болсо,\nЧарадай жерди оюп кет,\nКолуң менен коюп кет.\nКуран окуп атактап,\nСараланы союп кет!\nАлган жарым Арууке\nЭркек туубай, кыз тууса:\n«Акырет кеткен Алмамбет,\nТуяксыз кетти», - деп койгун.\nЭркек болсо кокустан,\nТоюна токсон сойгун де,\nАтын эр Күлчоро койгун де!\nМинген аты сур болор,\nШай колдогон шер болор,\nМенден беш эсе артык эр болор,\nКүйүп турган чок болор,\nКачырган жоосу токтолор,\nАралашып кеткенде,\nМиңдеген түмөн душманы\nБеттей албай жок болор.\nТоодогу жылкым тогуз миң,\nТобурчак, тулпар аралаш,\nКокустан өлсөм кытайдан,\nТозогум тартчу бала жаш.\nТоптогон малым жыйып кой,\nАгынай кызы Арууке,\nӨзүм менен бир барган\nМажикке ике кыйып кой!\nАлдыбызда казган ор,\nАртыбызда жакындап,\nКаптап келет калың кол.\nКелберсиген Коңурбай,"
  },
  {
    "id": "2126",
    "text": "Алдыбызда казган ор,\nАртыбызда жакындап,\nКаптап келет калың кол.\nКелберсиген Коңурбай,\nЖекеге чыгып алыптыр,\nАртыкча эри Ай Жаң-Жуң\nАйкырыгы көк жарып,\nАртынан сүрөөн салыптыр.\nБири калбай көп кытай,\nЖердин жүзүн бербестен,\n\fЖалпы каптап алыптыр,\nЖер айрылып чыдабай,\nКөптүгүнөн чаң болуп,\nТуман түшүп калыптыр!»\nЖылып аккан булакка\nКаныкей берген күлазык\nКайталап чайкап ичишип,\nАз кеңешип олтуруп,\nАсыл күлүк тулпардын\nЖумурун чөпкө толтуруп,\nКылычты кыңай байланып,\nКылдай жанга күч келип,\nТемир тонго камданып,\nЖоону көрүп сүйүнүп,\nКөпкөк темир кийинип:\n«Тобокел» - деп, теңирге\nАттарга минди түйүлүп.\nБарабан кагып калыптыр,\nБаштагыдан шылкыйбай,\nЧыңдалышып калыптыр.\n«Бурутка кыргын салам», - деп,\nАлөөкөнүн Коңурбай:\n«Таластагы Манастын\nЖылкысын тийип алам, - деп,\nКатын, кызын олжолоп,\nАт сооруна салам, - деп,\nБаатырынын баарысын\nЖол үстүнө жарам, - деп,\nЖаманынын баарысын,"
  },
  {
    "id": "2127",
    "text": "Ат сооруна салам, - деп,\nБаатырынын баарысын\nЖол үстүнө жарам, - деп,\nЖаманынын баарысын,\nТүбөлүк жалчы кылам, - деп,\nТөбөсүнөн басам, - деп,\nКазынасын чачам!» - деп,\nКеле жатат дүркүрөп,\nКүндөй болуп күркүрөп.\nКоңурбайды көргөндө\nКайынын көргөн кишидей,\nУлак кандын Сыргагы\nКабагын бүркөп турбастан,\nКашкайып туруп сүйүнүп:\n«Ажалым жетсе өлөйүн,\nТетиги айдай сары талаада\nМен беттешип көрөйүн», -\n\fДеп, ошондо Сыргагың\nБура тартып булкунуп,\nАрсландай жулкунуп,\nАлмамбетке бой бербей,\nМелтиретип айзасын,\nКачырып калды зыркырап.\nМуну көрүп көп кытай,\nТегеректеп алмакка,\nЖакын келди Сыргакка.\nКалча катуу качырып,\nКатуу сайды Сыргакты,\nСайган менен былк этип,\nКебелген жок эр Сыргак.\nТирүү калган Эзкара,\nЧоң күрөң менен ойнотуп,\nКапталынан качырып,\nБу да келип бир сайды.\nКүркүрөп келет Ай Жаң-Жуң:\n«Атаңдын көрү, Сыргак ай,\nАаламды бузган чунак ай,\nКайдан чыккан жан элең?\nСындырдың менин белимди,"
  },
  {
    "id": "2128",
    "text": "«Атаңдын көрү, Сыргак ай,\nАаламды бузган чунак ай,\nКайдан чыккан жан элең?\nСындырдың менин белимди,\nКыйраттың канча шеримди!\nБуладың койбой буланы,\nЧымын жанды аябай,\nЧындап кытай капта», - деп,\nАйкырып келет Ай Жаң-Жуң.\nАлты миң кечил, сан калдай,\nАралап жетип Ай Жаң-Жуң,\nАйзаны чындап сайды эми,\nОролушуп көп кытай,\nОшондо Сыргак жаш бала\nОртосунда калды эми.\nАлышса адамдын алы жетпеген,\nАрсландын тиши өтпөгөн,\nАкбалтайдын Чубагы\nКабылан Сыргак балага\nКараан болуп бермекке,\nКачырып кирип калыптыр.\nАй тийгендей Сарала,\nОк жыландай ойнотуп,\nАлмамбет кирди айкырып,\n\fАсыл жанды аябай,\nАралап кирди сан колго.\nАлтын айдар, чок белбоо,\nАзизкандын көк жалы\nОлбуй-солбуй теминип,\nОң-тетири камчы уруп:\n«Ысылам!» - деп, бакырып,\nКүүлөнгөн кара кытайды\nЧымындай жанды аябай,\nЧын токтотту сапырып,\nЧымырканып эр Чубак\nКапталынан айкырып,\nКачырып Чубак өттү эми,\nАй Жаң-Жуң менен Эзкара,"
  },
  {
    "id": "2129",
    "text": "Чымырканып эр Чубак\nКапталынан айкырып,\nКачырып Чубак өттү эми,\nАй Жаң-Жуң менен Эзкара,\nЭкөөнө катар жетти эми.\nЖеткен жерде эр Чубак\nЭкөөн кабат түшүрүп,\nКөмө коюп өттү эми.\nЭкөө аттан түшкөн соң,\nЧымын жанын аябай,\nАр кескенди колго алып,\nЖебеден мурун жетерде,\nЖетип башын кесерде,\nЖелдет деген бир балбан\nЖебеден мурун жетти эми,\nЖетип атка мингизип,\nЭкөөн бирдей эсен-соо\nАлып жүрүп кетти эми.\nКөгала менен кан болуп,\nКөк жалың Чубак турганда,\nТегерегин карабай,\nАлөөкөнүн Коңурбай\nТегеле жанын аябай,\nТеңиз Чубак беренди\nКачырып эми Калча кул,\nКара жанын аябай,\nКатууланып Чубакты\nАйза менен саярда,\nКапталынан айкырып,\nАлмамбет чыкты качырып.\nКайта Калча качканча,\nАдис болгон Алмамбет\n\fКөз ачканча жетти эми,\nТөөдөй болгон Калчаны,\nТомуктай кылып Алмамбет,\nАлгаранын үстүнөн\nКөмө коюп өттү эми,\nКулап Калча кетти эми!\nКоңурбай кулап кеткенде,\nЖөө күлүктөр камынып,\nКабыландын баары жабылып,"
  },
  {
    "id": "2130",
    "text": "Кулап Калча кетти эми!\nКоңурбай кулап кеткенде,\nЖөө күлүктөр камынып,\nКабыландын баары жабылып,\nАйза жеткен балбандар\nАйза менен жанчкылап,\nАйбалта менен баскылап,\nОшо кезде эр Сыргак\nКалчаны көздөй чу койду.\nЭки көзү төрт болуп,\nТүп этектен алсам, - деп,\nТуйгун Сыргак баргыча\nБашын кесип алгыча,\nАркасында кырк кечил\nАйкырыгы таш жарып,\nКалчаны атка мингизип,\nОңолтуп алып кеткени.\nОшондо Сыргак баланын\nКөңүлү жаман бөлүнүп:\n«Кытай сансыз, биз жалгыз,\nБел байлаган бел да жок,\nБейкабар өлөр бекенбиз,\nБелгилүү Манас шер да жок!»\nМинтип айтып, Сыргак жан,\nКандуу аккан согуштан,\nКапа болуп турду эми.\nТогуз күнү аралап,\nАлмамбет чыккан ошондо\nТогуз жерден жара жеп,\nЖети күнү согушуп,\nАкбалтайдын Чубагы\nЖети жерден жара жеп,\nБурулуп аккан канды көр,\nБоо түшүп калган жанды көр!\nӨлгөнүнө карабай:\n«Өлөмүн», - деп санабай,\nКалың манжуу, көп кытай\n\fКаптап калды жабылып.\n«Тирүү кармап алгын!» - деп,"
  },
  {
    "id": "2131",
    "text": "Калың манжуу, көп кытай\n\fКаптап калды жабылып.\n«Тирүү кармап алгын!» - деп,\nКоңурбай жүрөт бакырып,\nКыстап кытай келгенде,\nКыйындык түшүп башына\nКайра качып калышты,\nАт озгундап келгенде\nИт урушун салышты,\nОшондо да көп кытай\nКаптап калды буларды.\nКамышты көр, селди көр,\nКаптап калган элди көр!\nАстына Чубак кеткенде\nКайра тартып кабылан,\nСыргак жүрөт салышып,\nСыргак кетсе чу коюп,\nАлмамбет калат алышып.\nАлмамбет, Сыргак кеткенде\nАртында калат эр Чубак,\nЖан аябай урушуп,\nКүндөп-түндөп кубалап,\nЧубак келет сабалап.\nҮчөө жүрөт сүрүшүп,\nБел байлаган бели жок,\nЭсепсиз калың жара жеп,\nИт урушун салганда\nБерен Манас шери жок,\nКайрылбастан качышты,\nКанча-канча бел ашып,\nДалай-далай жол басып,\nКууп келет көп кытай,\nБириндешип чубашып,\nКакайлашып чуулашып.\nӨлгөнүнөн калганы:\n«Жетебиз, - деп, - Таласка».\nКоё берип ат оозун,\nЗырылдатып үч берен\nАлдындагы көп колго\nЖетип келди ошондо."
  },
  {
    "id": "2132",
    "text": "Коё берип ат оозун,\nЗырылдатып үч берен\nАлдындагы көп колго\nЖетип келди ошондо.\nКанча күнү, нече түн,\nКытай менен жанчышкан,\nБеттеринен кан кетип,\n\fКанча-канча жара жеп,\nКара канга бөлөнүп,\nӨңдөрүнөн азышкан.\nЖандарына күч келип,\nЖалпы кытай көп менен\nҮчөө жалгыз салышкан.\nБылкылдак куурай бышкыча,\nМыйзамдын гүлү учкунча,\nКүнү тыным албастан,\nТүндө уктап калбастан,\nЧымын жанын аябай,\nӨлөбүз деп санабай,\nЖеке өзү үч туйгун\nКытай менен урушкан.\nКаарданып бакырып,\nКайраттанып акыры,\nБусурманды жибербей,\nКөк жал Манас сырттаның\nТозуп турган кези экен.\n«Аттанып чыгып Таластан,\nАдейи келип кытайга\nКачып кантип кетем?» - деп,\nКылычтап колду токтотуп,\nИйирип турган кези экен.\nКызгалдак бышып, чөп болуп,\nАт семирип нык болуп,\nЭригип жатып эрендер\nСогуш болбой бук болуп,\nИдерлүү жигит, күлүк ат\nКереги тиер чак болуп,\nАлмамбет, Сыргак, эр Чубак\nАман-эсен Манаска\nЭсендешип көрүштү."
  },
  {
    "id": "2133",
    "text": "Кереги тиер чак болуп,\nАлмамбет, Сыргак, эр Чубак\nАман-эсен Манаска\nЭсендешип көрүштү.\nАттан түшүп алышып,\nАтты айкаш байлашып,\nСалам айтып турушуп,\nОшондо Манас муну айтат:\n«Кызыл айза желегим,\nКырааным берен Алмамбет,\nКытайдан келген белегим!\nЭгизим Чубак көзөлүм,\nЭсимден кетпес эгерим,\n\fАстыма салсам акжолтой,\nАсылым менин Сыргагым,\nАлышкан жоодо шумкарым,\nАтышканда сан колум,\nҮч бирдей менин береним,\nТелегейи тегизим,\nТөбөмдө чолпон жылдызым,\nАман-эсен келдиңби,\nҮч бирдей арслан-жолборсум?!\nЧарпышып, чындап Бээжинге\nЧаң тополоң сала көр!\nЧак келбеген кытайга\nКызыл канды агызып,\nТүп-Бээжинге сүрө көр!\nКелберсиген кандарын\nЖол боюна жара көр!\nАзоолок бурут бусурман\nКестирбеген кытайдан\nАжыратып ала көр!\nАкыр заман башына\nКытайлардын сала көр!\nКачып кетсек урушпай,\nКаптап кытай келбейби!\n«Манас качып кетти», - деп,\nКууп жүрүп буруттун\nТүбүнө манжуу жетпейби!»\nСөзүн айтты эрлерге,"
  },
  {
    "id": "2134",
    "text": "«Манас качып кетти», - деп,\nКууп жүрүп буруттун\nТүбүнө манжуу жетпейби!»\nСөзүн айтты эрлерге,\nАстында турган үч берен\nТамактанып тыныгып,\nДаарат алып жуунуп,\nТаза сууга киринип,\nТаза кийим кийинип,\nКыбыланы баштанып,\nАккаңкы ээр жазданып,\nУйкуга кирди ошондо.\nТаң кашкайып сүрдү эле,\nЖерге жарык тийди эле,\nАсмандан жылдыз бөлүнүп,\nКүн батышка төгүлүп,\nТаң кылайып сөгүлүп,\nКуланөөк болгондо\nДааратына камынып,\n\fКолун сууга малышып,\nКол дааратын алышып,\nБутун сууга малышып,\nБут дааратын алышып,\nАзан айтып кыйкырып,\nАмазга кирди эрендер.\nЭкөө сүннөт, экөө барз,\nТөрт ирекет багымдат\nТөптөп окуп алышып,\nАш-тамагын ичишип,\nАт-атына камынып,\nЧап олоңун бек тартып,\nКуюшканын кыскартып,\nАйзаларын каркыттап,\nАйбалтасын байланып,\nКытайды карап бурулуп,\nТоктоно албай жалпы кол,\nКан Манасы башында\nКарап турду камданып,\nТозуп турду тигилип,\nБүткүл бурут жыйылып.\nКарап турса көп кытай"
  },
  {
    "id": "2135",
    "text": "Карап турду камданып,\nТозуп турду тигилип,\nБүткүл бурут жыйылып.\nКарап турса көп кытай\nБаары каптап келатат\nТүбүнөн бери түрүлүп,\nЖердин бети көрүнбөйт,\nКөк күүгүмдөп чаңданып,\nКөптүгүнө таңданып.\nКачырып кирди кыйкырып,\nКөкчө менен Музбурчак,\nМелтиретип айзасын\nКошо кирди эр Чубак.\nЖалпы кирди кырк чоро,\nАстында кетип баратат\nАлмамбет менен эр Сыргак,\nМанастан башка бусурман,\nБаары кирди бакырып,\n«Манастап!» ураан чакырып.\nӨөдө-төмөн карабай,\nЖалпы кирди бусурман:\n«Өлөмүн», - деп санабай.\nКелберсиген Коңурбай\nТаш сайынган кытайдын\n\fТазаларын бир бөлүп,\nКырмызы күрмө кытайдын\nКыйындарын бир бөлүп,\nАстына түшүп алыптыр,\nАртынан айдап кытайды,\nБирин кийин калтырбай,\nАй Жаң-Жуң жүрүп калыптыр.\nЧоң күрөң менен бир четте\nМанжууларды бир бөлүп,\nЭзкара келет кыйкырып,\nЧекеде жалгыз көзү бар,\nАжалды билбес өзү бар,\nЖалгыз көз деген кытайдан\nКалың кол келип калыптыр.\nМунарыктап көрүнгөн,"
  },
  {
    "id": "2136",
    "text": "Ажалды билбес өзү бар,\nЖалгыз көз деген кытайдан\nКалың кол келип калыптыр.\nМунарыктап көрүнгөн,\nАртында башка бөлүнгөн,\nМунарык эмес, эл экен,\nКөптүгүнө караса,\nЭл эмес, аккан сел экен,\nКалыңдыгы кытайдын\nДайра, деңиз, көл экен.\nБурут каптап калганда\nМуну көрүп Коңурбай,\nАй Жаң-Жуңу артында,\nҮзөңгү кошуп эки шер\nЖекеге чыкты бөлүнүп.\nМуну көрүп Алмамбет,\nАйтылуу кыраан эр Сыргак\nМелтирешип тиктешип,\nБуурусун тийген чийин жок,\nСуур казган ийин жок,\nМиздей сары талаада\nКетип барат дыркырап,\nДаңканы көктө чыркырап,\nКоңурбай келет зыркырап,\nСыргакты көздөй бет алып.\nАй Жаң-Жуң келет айкырып,\nАлмамбетке бет алып,\nАлтын айдар, чок белбоо,\nАзизкандын жалгызы\nЧымын жанын аябай:\n«Өлөмүн», - деп санабай,\n\fКытайлардын Ай Жаң-Жуң\nКамбыл туулган эр экен,\nКамындырбай жалгызды\nКачырып айза салды эми.\n«Күрмөсүнүн чети, - деп,\nАлтын кемер бети», - деп,\nКүрсүлдөгөн кытайдын,\nАй Жаң-Жуңдан озунуп"
  },
  {
    "id": "2137",
    "text": "«Күрмөсүнүн чети, - деп,\nАлтын кемер бети», - деп,\nКүрсүлдөгөн кытайдын,\nАй Жаң-Жуңдан озунуп\nАлмамбет шилтеп өттү эми.\nЭки айза тең тийип,\nКыйрап кетет быркырап,\nСыныгы көктө чыркырап,\nАт башындай ак була\nАр кайсы жерде буркурап.\nКөңкү кытай, көп манжуу,\nЭзкарасы баш болуп,\nКаптап кетти чуркурап.\nСыргак жакын калганда\nАлгара менен кылт коюп,\nАдис болгон Коңурбай,\nОрдун салып булт коюп,\nБура тартып сан колго\nСайдырбай кирип кетти эми.\nКубалап Сыргак киргенде\nКаршы алдынан жалгыз көз\nБаары бирдей дөө экен,\nУрушка адис жөө экен\nТозуп чыкты жабылып,\nЖалгыз калды ортодо,\nАлек болду жан менен\nУлак кандын Сыргагы.\nОрто жерин оргутуп,\nКууп жүрөт эр Сыргак,\nТегерегин дыргытып,\nСүрүп жүрөт эр Сыргак,\nКез келгенин шыпырып,\nКырып жүрөт эр Сыргак.\nТаанга шумкар тийгендей,\nӨз билгенин кытайга\nКылып жүрөт эр Сыргак,\nУруш эмес оюнча\nКүлүп жүрөт эр Сыргак!\n\fЧыдабастан Коңурбай\nЧакырып манжуу, кытайды,"
  },
  {
    "id": "2138",
    "text": "Уруш эмес оюнча\nКүлүп жүрөт эр Сыргак!\n\fЧыдабастан Коңурбай\nЧакырып манжуу, кытайды,\nАйкырык салып бакырды,\nКалың колго муну айтты:\n«Баарың бирдей жабылып,\nТүп этектен алгыла,\nДүмөктү чындап салгыла!»\nКалчанын сөзүн укканда\nЖалпы кытай жабылып,\nЖаны калбай камынып,\nАйбалтачан жалгыз көз,\nА да кирди жабылып,\nКылыч чабар ыктуусу\nКыйырынан кирди камынып.\nЖалгыз калып ортодо\nЖана Сыргак турганда,\nМуну көрүп алыстан\nАкбалтайдын Чубагы,\nАргынкандын Ажыбай,\nҮзүктөй калпак Шууту кул,\nЫрамандын Ырчы уул,\nКырктын башы Кыргыл чал\nБоз уул менен Байчоро,\nБүткүл каптап кырк чоро.\n«Төгүлө кирген жалгыз көз,\nЧындап согуш салам, - деп,\nЖалгыз калган Сыргакты\nАжыратып алам», - деп,\nАт коюп кирди кырк чоро.\nЧубак жетип кытайга\nЧуулганды салды эми,\nКырк чоронун баарысы\nКытай, манжуу сан колго\nАралашып калды эми.\nКызыл канга канышып,\nКылчайбастан салышып,\nБаатырлары жадашып,\nКүчтүү менен күжүрмөн"
  },
  {
    "id": "2139",
    "text": "Кызыл канга канышып,\nКылчайбастан салышып,\nБаатырлары жадашып,\nКүчтүү менен күжүрмөн\nКайра тартып жалтанбай,\nКак жүрөккө мадашып,\nЭчен тулпар бош калып,\nЭчен эрлер жатышат\n\fДенеси жок, баш калып,\nКүн экени билинбей,\nТүн экени билинбей,\nКара туман чаң түшүп,\nСалышып жүрөт кыраандар.\nКылча жанын аябай,\nӨлгөнүнө карабай,\nТизесинен кан кечип,\nТирелишип калганда,\nКыргынды бурут салганда,\nАралаша согушуп,\nБылчылдашып жүргөндө,\nАлыстан көрүп буларды,\nКөкчө менен Музбурчак\nКылкылдаган кытайга\nКылчайбай айза сунушка,\nКараан кылып чорону,\nКайра сүрүп кытайды\nБээжинге жете барышка,\nКанча калың кол менен\nКаптап кирди согушка.\nТелкызыл менен Музбурчак,\nКөгала менен эр Көкчө\nАстына түшүп көп колдун,\nАркыратып келатат,\nБуларды көрүп алыстан,\nКоңурбай менен Эзкара,\nАкыл кылып турду эми:\n«Миңдеген калың кол болсо,\nАрсландай жойлойбуз,\nАлмамбет, Чубак, эр Сыргак,\nОшол үчөө болбосо,\nКалган калың бурутту"
  },
  {
    "id": "2140",
    "text": "Арсландай жойлойбуз,\nАлмамбет, Чубак, эр Сыргак,\nОшол үчөө болбосо,\nКалган калың бурутту\nКөз ачымга койбойбуз!\nМузбурчак менен Көкчөнү\nЖанагы айткан үч мыкты,\nАжыратып алгынча,\nЖетип байлап алалы,\nБашына азап салалы!»\nАлгара менен чу коюп,\nАстына алыс бөлүнүп,\nОпол-тоодой көрүнүп,\n\fАртында келет балбандар,\nБири калбай жабылып,\nАртын айдап келатат,\nЭзкарасы камынып.\nАл аңгыча болбостон,\nЖебеден мурун жетти эми,\nАлөөкөнүн Коңурбай\nЖеткен жерден Көкчөнү\nКөгаланын үстүнөн\nКөмө коюп өттү эми.\nКөкчө аттан түшкөндө,\nКоңурбайдын кырк жайсаң\nОртосуна алды эми,\nТегеректеп калды эми.\nБир жагынан Музбурчак,\nАйкырыгы таш жарып,\nКеле жатат качырып,\nМуну беттеп кырк жайсаң,\nКыркы айза тең шилтеп,\nМузбурчакка жабылып,\nАрасына алды эми.\nЖамгырдай жааган окту көр,\nЖаңылбастан качырган,\nЗубун-зубун топту көр,\nКумдай болуп кайнаган,\nКалың кытай көптү көр!\nОшондо да Музбурчак\nАт үстүнөн былк этпейт,"
  },
  {
    "id": "2141",
    "text": "Кумдай болуп кайнаган,\nКалың кытай көптү көр!\nОшондо да Музбурчак\nАт үстүнөн былк этпейт,\nКөкчөнүн колго түшкөнүн\nКөрүп турат Музбурчак,\nАжыратар арга жок,\nЖара чайнап бармагын,\nЭки көзү чачырап,\nӨлүп турат Музбурчак.\nКөгаласын Көкчөнүн\nБир жайсаң коштоп алыптыр\nТүгөл кытай сүйүнүп:\n«Түгөтөбүз эми», - деп,\nДүңкүлдөк уруп алыптыр.\nЖөө күлүктөн бир миңи\nАйдаркандын Көкчөсүн\nКөк бөрү тартып калыптыр,\n\fОшондо Сыргак көгөрүп,\nКайып сындуу Көкчебич,\nЭликтей болуп керилип,\nЧалгынга минсе чарчабайт,\nОорукка калса оорубайт.\nБашын жерге салыптыр,\nАла качып Сыргакты\nАлек кылып калыптыр.\n«Эр Манастап!» - үн салып,\nКоштоодогу Көгала,\nАны Сыргак көргөндө,\nЖоолоп жүргөн кытайды\nТоктобой кирди кол салып,\nМиздей болгон талаада\nКидирбестен жетти эми,\nКанча калдай, жөө күлүк\nЖыга сайып өттү эми.\nКөгаласын Көкчөнүн\nЖулуп алып кытайдан,\nАман коштоп кетти эми.\nАлты миңге бой бербей,\nАкбалтайдын Чубагы"
  },
  {
    "id": "2142",
    "text": "Жулуп алып кытайдан,\nАман коштоп кетти эми.\nАлты миңге бой бербей,\nАкбалтайдын Чубагы\nАлышып жүрөт кол менен,\nКөзүн салса эр Чубак,\nАйдаркандын Көкчөсүн\nАзапка чындап салыптыр.\nАлактап айла табалбай,\nКөк бөрү болуп жүрүптүр.\nБашы челек кан болуп,\nБүткөн бойдон тамтык жок,\nКара кочкул кан болуп,\nМуну көрүп эр Чубак:\n«Музбурчак, Көкчө кан өлсө,\nКелгендердин баары өлсө,\nТаласка кантип кетебиз,\nНе муратка жетебиз!» -\nДеп, ошондо эр Чубак,\nКөгала менен ойнотуп,\nЭр Көкчөнү бет алып,\nКачырып кирди кытайды\nКезиккенин сойлотуп.\nЧубак жаңы жеткенде\n\fЖалгыз көз качты сабылып,\nӨлбөс жанга камынып,\nЧууну Чубак салды эми,\nӨлөр-өлбөс жан менен\nКазактардын Көкчөнү\nЭңип алып ошондо,\nОң тизеге койду эми.\nАла качып Көкчөнү,\nАжыратып кетти эми.\nАчып көздү-жумгуча,\nАндай мындай дегиче,\nТуйгун Сыргак кабылан\nТуура тартып качырып,\nЭр Көкчөгө жетти эми,\nЖеткен жерде Көкчөнү\nКөгалага мингизип,"
  },
  {
    "id": "2143",
    "text": "Туура тартып качырып,\nЭр Көкчөгө жетти эми,\nЖеткен жерде Көкчөнү\nКөгалага мингизип,\nАман алып кетти эми.\nАлып кетсе Көкчөнү,\nОозунда дем, түтүн жок,\nКенедей жерде бүтүн жок,\nЭр Көкчөнүн оозунан\nБөлөк-бөлөк кан кеткен,\nЭр Көкчөдөн ал кеткен.\nАргынкан уулу Ажыбай,\nАдамдан кылдат себепкор,\nАжыбайдын колунда,\nЖелмаяндын жонунда,\n«Себеп» деген бир дары,\n«Медет» деген бир дары,\nШири каптын ичинен\nЖанаякты алды эми.\nКүлазыктан томкоруп,\nАлты-жети жанаяк,\nЧар дары кылып жуткузса,\nКазактардын кан Көкчө\nУмачтай көзү ачылды,\nОоруган жери басылды.\nБуудайык кандын Музбурчак,\nТелкызылдан ал кетип,\nДенесинен Бурчактын\nКызыл кочкул кан кетип,\nЖетимиш айза бир тийип,\n\fЖети миң калдай жабылып,\nАйкырык салып Ай Жаң-Жуң,\nЧоң күрөң менен Эзкара,\nЧоң балбандын баарысы\nБуудайык кандын Бурчагын\nОртосуна алыптыр.\nЭки көзү алактап,\nЭки буту салактап,\nБуудайык кандын Музбурчак\nКытай келип калганда,"
  },
  {
    "id": "2144",
    "text": "Эки көзү алактап,\nЭки буту салактап,\nБуудайык кандын Музбурчак\nКытай келип калганда,\nКылыч менен айбалта,\nШилтегенде сыр найза,\nНе кыларын билбестен,\nЭси ооп эндиреп,\nАкыл айтып зеңгиреп:\n«Эми өлмөк болдум», - деп,\nУнчугарга дарман жок,\nАт үстүндө чиренип,\nАманат жандан түңүлүп,\nКарап турду күңгүрөп.\nСырын бербей кытайга,\nБилдирбестен зыңгырап,\nОшондо алтын айдар, чок белбоо,\nАзизкандын Алмамбет,\nАрслан тууган кара көк,\nАлыстан көрүп Бурчакты\nКамап турган кытайга\nКачырып жеке киргени:\n«Өчкөн отун тамызып,\nӨлгөн жанын тнргизин,\nАжыратып алайын» -\nДен, ошондо кырааның\nКеле жатат түйүлүп.\nСарала менен зыргытып,\nЖабыла түшкөн манжууну,\nТебетейдей ыргытып.\nАралап келет топ бузуп,\nКезиккен кытай топ түшүп,\nКурчап жаткан кытайды\nКубалап чыкты Алмамбет,\nАйланып алган кытайды\nАйдап чыкты Алмамбет.\n\fБаатырсыган кытайды\nБаарын союп таркатып,\nМузбурчактын үстүнөн\nСүрүп чыкты кытайды."
  },
  {
    "id": "2145",
    "text": "Баатырсыган кытайды\nБаарын союп таркатып,\nМузбурчактын үстүнөн\nСүрүп чыкты кытайды.\nМузбурчактай баатырды\nТелкызыл менен теңселтип,\nАман-эсен кытайдан\nАжыратып көк жалың\nАлып чыкты ошондо.\nКутулуп Бурчак кеткен соң,\nӨз кошуна жеткен соң,\nКакайлаган көп кытай,\nКарап манжуу турбастан,\nКан Коңурбай бакырып:\n«Каптагын!» - деп, айкырып,\n«Жайсаңдар!» - деп, өкүрүп,\nАлмамбет берен көк жалды\nКачырып калды калың кол.\nБаары манжуу дүркүрөп,\nКаптап кетти күркүрөп,\nКечилдери бир четтен,\nБу да кирди чуркурап.\nКапталынан Коңурбай,\nКачырып чыкты Ай Жаң-Жуң,\nКаарданып Коңурбай,\nАлгарага камчы уруп,\nЖебеден мурун жетерде,\nСараланын үстүнөн\nКөмө коюп кетерде,\nАйза сайып калганда,\nАзизкандын Алмамбет\nЖойкуманы колго алып,\nЖолборсуң, кыраан Алакең\nКыя чапты Калчанын\nКыйкырып сунган айзасын.\nУшунетип турганда\nУчкан куштай зыпылдап,\nКайдан келди жан билбейт,\nУлак кандын Сыргагы\nАралашып калды эми,"
  },
  {
    "id": "2146",
    "text": "Учкан куштай зыпылдап,\nКайдан келди жан билбейт,\nУлак кандын Сыргагы\nАралашып калды эми,\nАйкырыгы көк жарып,\nАянбай согуш салды эми.\n\fКытайлардын Калчасы\nКаарданып ошондо,\nКара жанын аябай,\nКытайлардын Коңурбай\nКачырып кирди үчөөнү.\nМунун аркы жагынан\nКошо кирди Ай Жаң-Жуң,\nАнын арка жагынан\nДагы кирди кырк жайсаң,\nАрт жагынан миң кечил\nКыйкырып кошо кирди эми.\nЖөө күлүк менен жалгыз көз\nЖалпы кирди жабылып,\nКаптап кирип калды эми,\nАлмамбет, Чубак, Сыргакты\nАрасына алды эми,\nЧаңга аралаш Коңурбай,\nҮчөөнө бирдей аралап,\nАянбай айза салды эми.\nКанча айза сайса да,\nКыйла кылыч тийсе да\nКыңкайып булар былк этпейт,\nЭэринен көчүгү\nКыйшайбастан бүлк этпейт.\nОрто жерин Алмамбет\nОюп жүрөт койгулап,\nЭки четин эр Сыргак\nАйдап жүрөт сойгулап.\nКара жанга күч келип,\nКабылан жүрөт урушуп.\nКайда экени билинбейт,\nКыргыздардан бир киши\nКөздөрүнө илинбейт.\nТүгөнөт десе түтөдү,\nТүбүнөн бери күчөдү."
  },
  {
    "id": "2147",
    "text": "Кыргыздардан бир киши\nКөздөрүнө илинбейт.\nТүгөнөт десе түтөдү,\nТүбүнөн бери күчөдү.\nЖердин бети жыбырап,\nТүркүн-түркүн кол келди,\nБир четинен бир чети,\nКөрүнбөстөн мол келди.\nКарап турса көз салып,\nКалыңдыгы ошондой,\nАккан дайра, көл келди,\n\fАдам эмес быкылдап,\nКумурскача сел келди.\nКытай каптап кеткенде,\nКыраан тууган кырк чоро\nКыйкырып ураан чакырып,\n«Кан Манастап!» бакырып,\nКачырып кирди сан колго,\nЧалды-куйду болушуп,\nЧапкылашып сайышып,\nАралашып кетти эми.\nКанчанын каны төгүлүп,\nКайраты кетип калың эл,\nЭки жакка бөлүнүп,\nЭл бириндеп турганда\nМанжуунун каны Эзкара,\nКытайдын каны Ай Жаң-Жуң,\nКечилдин каны Коңурбай\nЭлден чыгып бөлүнүп,\nОпол-тоодой көрүнүп,\nБулар бөлөк чыкканда,\nКан Балтайдын Чубагы\nАй Жаң-Жуңга жетти эми,\nЖеткен жерден эр Чубак\nКөмө коюп өттү эми.\nОңолуп Чубак алгыча,\nКапталынан Коңурбай,\nКачырып бу да жетти эми,\nЖеткен жерден Чубакты\nКөгаланын үстүнөн"
  },
  {
    "id": "2148",
    "text": "Капталынан Коңурбай,\nКачырып бу да жетти эми,\nЖеткен жерден Чубакты\nКөгаланын үстүнөн\nКөмө коюп өттү эми.\nКайрылып Калча жеткиче,\nБашын кесип кеткиче,\nУй куймулчак Сарала,\nУюлгутуп Алмамбет,\nАл жабышып какчайып,\nЭки көзү чакчайып,\nКөргөндүн көөнү бөлүнүп,\nОозунан жалын төгүлүп,\nКөзүн ачып- жумгуча,\nКоңурбайга жетти эми,\nКапталынан Калчаны\nКабырганын бети, - деп,\n\fЧындап туштап өттү эми.\nКоңурбайдай Калчанын\nЭэринен эр кетти,\n«Өө!» - дегенде оозунан,\nБөлөк-бөлөк кан кетти.\nКайраты качып боюнан,\nКалча кулдан ал кетти.\nКайрылып кайран кыраандар,\nТүп этектен аларда,\nУзунунан саларда,\nАлдындагы кара аты,\nКара атынын барбы - дейм,\nКапталында канаты,\nКоңурбайдай Калчанын,\nБашына каран күн түшсө,\nКачан да болсо Алгара,\nКуткара жүргөн адаты.\nТоодой болгон Калчаны\nУчкан куштай закымдап,\nКуткарып алып кетти эми,\nЖаралуу болуп Коңурбай\nЖанына алек болгондо\nКырк кандын эли кытайдын"
  },
  {
    "id": "2149",
    "text": "Куткарып алып кетти эми,\nЖаралуу болуп Коңурбай\nЖанына алек болгондо\nКырк кандын эли кытайдын\nБел байлаган бели жок,\nБерен Калча шери жок,\nКайрат берип туруучу\nКалча сындуу эри жок!\n«Кан Манастап!» - кырк чоро\nКытайга кирип аралап,\nКызыл кыргын салды эми.\nАкбалтайдын Чубагы\nАман калып ал жолдо,\nКуткарып кеткен Алмамбет.\nЖабыла кирген сан колдон\nАйкырып Чубак аралап,\nКытайга кирди бир четтен.\nАттарын октой ойнотуп,\nАралап кирди Алмамбет,\nКошо кирип эр Сыргак\nКытайды кырды сойлотуп.\nОрто жерин Алмамбет\nОюп кирип кетти эле.\n\fКапталынан эр Чубак\nКамап кирип берди эле,\nБир четинен эр Сыргак\nКырып-сүрүп кетти эле.\nКаканчындын Бээжинди\nИле-сала болгончо\nКакайлатып кытайды,\nЫлаачын тийген таандай,\nКан Манастын кырк чоро\nКайта сүрүп Бээжинге\nАйдап кирип кетти эми,\nОн эки күндүк жолуна\nТоктобой кууп кетти эми.\nКебез белбоо, кең өтүк,\nКечилдин каны Коңурбай\nКеңири акыл ойлоду."
  },
  {
    "id": "2150",
    "text": "Токтобой кууп кетти эми.\nКебез белбоо, кең өтүк,\nКечилдин каны Коңурбай\nКеңири акыл ойлоду.\nАй Жаң-Жуң менен Коңурбай\nАрага элчи салды эми,\nЭлчи болуп элинен,\nАшык-анык бир чечен\nБилгич кытай барды эми.\nКан Манастан тиленип,\nКанча, канча өтүнүп,\nЖети күн бурсат сурады.\nОшондо деди Чаңтийбес:\n«Каалап келдиң Бээжинди,\nКан көтөрүп, биз алдык\nКабылан сиздей көзөлдү!\nСулайман тийбес Бээжинден\nСурак алып кайтыңыз!\nАлтын менен күмүштү\nЖүктөй албай кайтыңыз».\nАгача келин, сулуу кыз,\nҮптөй албай кайтыңыз!\nТилегиме көнүңүз,\nТилеп келдим өтүнүп,\nЖети күн бурсат бериңиз!\nКаардансаң кан Манас,\nКайра кырсаң эл мына!\nЭлчини келген өлтүрсөң,\nАлдыңда кытай, мен мына!\nБылкылдак куурай бышканча,\n\fМыйзамдын гүлү учкунча,\nМыктап жатып уруштук,\nБел байлаган эр өлдү,\nБерен канча шер өлдү,\nКараламан аскерден\nКанча сансыз кол өлдү.\nЖети күнү бурсат бер,\nКеңешели эл менен,\nКарыкандай зор менен."
  },
  {
    "id": "2151",
    "text": "Канча сансыз кол өлдү.\nЖети күнү бурсат бер,\nКеңешели эл менен,\nКарыкандай зор менен.\nАкыл, кеңеш кылалы,\nАлып барып Бээжинге,\nКарыкандын тагына\nДагы сизди мингизип,\nАлтын таажы кийгизип,\nКан көтөрүп салалы!»\nДеп, ошонтүп, Чаңтийбес\nКакылдап-какшап турганда,\nАйтканына көндү эми,\nАйкөл Манас кабылан\nЖети күн бурсат берди эми.\n«Бурсатты Манас берди» - деп,\nБуруттардын баарысы\nЭркин уктап алышып,\nЭригип ордо салышып,\nЧатыраш ойноп чатырап,\nКутурмач ойноп кутуруп,\nЖашы менен карысы\nЖай жатып калды баарысы.\nЧалгынга жүрсө чарчабас,\nОорукка калса оорукпас,\nАзизкандын Алмамбет\nЖетип келди Манаска:\n«Жети айчылык Бээжинди\nЖети күндүк жол дедиң,\nКамап жаткан кытайды\nКайрат кылбас эр дедиң.\nЖети күн бурсат берипсиз,\nДостум Манас, эсен бол,\nБиз бул жерден эсен тартпайбыз,\nБирибиз тирүү кайтпайбыз.\nКелген жан эсен кайтпайбыз,\nТаласка тирүү жетпейбиз!\n\fАйтсам айткан тилимди,\nАлбас болдуң сөзүмдү,"
  },
  {
    "id": "2152",
    "text": "Келген жан эсен кайтпайбыз,\nТаласка тирүү жетпейбиз!\n\fАйтсам айткан тилимди,\nАлбас болдуң сөзүмдү,\nТүгөтмөк болдуң күнүмдү,\nКазмак болдуң орумду,\nКачан болсо тил албай,\nКайнатмак болдуң шорумду!\nСалмак болдуң башыма\nКапкайдагы сонунду,\nОлжолотмок болдуң го\nСарала тулпар атымды!\nЖети күн бурсат берипсиз,\nКапкайда камын жедирип,\nБаш-аягын жыйдырып,\nКүчөтмөк болдуң капырды,\nКудайдын кылган иши экен,\nТөкмөк болдуң канымды!\nКерээз кылып кеп айтам,\nАман Талас барсаңыз,\nЭлди эсен көрсөңүз,\nТоодогу жылкым тогуз миң,\nТобурчак, буудан аралаш.\nТозоктуу башка иш келсе,\nКайда калбайт жалгыз баш!\nКеңешпей бурсат бердиңиз,\nАрманым калды, кантейин,\nКөзүмдөн аккан көлдөй жаш!\nТоодогу жылкым ээси жок,\nТоодогу жылкым жыйып кой,\nӨзүм менен бир барган,\nАккандын кызы Арууке\nАлган жарым бакты жок,\nМажикке ике кыйып кой!\nАтыма катар жүгөн бар,\nАруукенин боюнда\nҮч ай калган күмөн бар.\nЭгер эркек туулса,"
  },
  {
    "id": "2153",
    "text": "Атыма катар жүгөн бар,\nАруукенин боюнда\nҮч ай калган күмөн бар.\nЭгер эркек туулса,\nТоюна токсон соё көр,\nАтын эр Күлчоро коё көр!\nМинген аты сур болор,\nОң далысы кең болор,\nТелегейи тең болор,\nӨзүмдөн өтө шер болор!\n\fКызарып жанган чок болор,\nСан колго кирсе ок болор!\nАк маралды уй кылар,\nАлышканды буй кылар!\nТулаңдуу жерди тутантып,\nӨзөндүү жерге өрт коёр,\nБекиген чепке жол салар,\nБет алышкан жоо болсо\nМендеден мурун кол салар!\nСарала мойнун бурганда\nҮрбүстү жайлап турганда,\nЧогулуп аргын конгондо,\nАташканым Арууке\nШерге талгак болгондо,\nҮрбүстүн башы адыр таш,\nМуздактын белин чалгамын,\nАтып шерди бүктөтүп,\nӨлтүрүп ичин жаргамын.\nКуурдак кылып жүрөгүн,\nАруукеге бергемин.\n«Эркек болсо медер», - деп,\n«Ургаачы болсо бир күнү\nТеңин таап кетер», - деп,\nОшо күндөн ушу күн\nМедер кылып келгемин!\nЭркек эмес, кыз болсо,\nАркар атып жеп койгун,\nАкырет кеткен Алмамбет -\n«Туйгунум, Алмам жан досум"
  },
  {
    "id": "2154",
    "text": "Эркек эмес, кыз болсо,\nАркар атып жеп койгун,\nАкырет кеткен Алмамбет -\n«Туйгунум, Алмам жан досум\n«Туяксыз өттү», - деп койгун!\nЭлиме эсен кайтпаймын,\nЭми тирүү тартпаймын!\nӨлүп калсам кытайдан,\nБелимден кармап бүктөп кет,\nТалаага сөөгүм таштабай,\nСаралага жүктөп кет!\nМазарлуу жерге барганда\nКөрүмдү кенен оюн кет,\nСараланы союп кет,\nКөрүмдү казып табыштап,\nКолуң менен коюп кет!\nУшу турган Чоң-Бээжин,\n\fЭнекем мени тууган жер,\nКиндигим канын бууган жер,\nКөйнөгүм чечип жууган жер,\nКиндик каным тамган жер.\nУшу жерге кан Манас,\nДене каным төгүлөт,\nТөгүлө турган себеби:\nКаражой уулу Кожожаш\nОйноо бала жаш кезде,\nОпсуз тентек, мас кезде,\nАлтыга жашым келгенде,\nАрдактуу болуп кытайга,\nСуук-Төр деген төрүнө,\nЖалгыз көздүн элине,\nАжыдаардын алдына,\nАбалкы жылы Бээжинге,\nАлты миң бала жиберип,\nАлты миң бала кырылып,\nАжыдаар заарынан\nАлты бала, мен калып,\nЖети миң бала бир барып,\nЖети миңдин ичинен"
  },
  {
    "id": "2155",
    "text": "Ажыдаар заарынан\nАлты бала, мен калып,\nЖети миң бала бир барып,\nЖети миңдин ичинен\nЖети бала, мен калып,\nОн миң бала бир барып,\nОн эле бала, мен калып,\nОкуп жүргөн чагымда\nКөк байталды токунду,\nКаражой уулу Кожожаш\nМенден алты айча мурун окуду.\nУчаарын билип ал калды,\nЖүрүштү билип мен калдым.\nКелгендерден кеп уктум,\nӨлбөй-житпей сегиз жыл,\nКезик оору - деп уктум.\nКезигинен айыгып,\nКелип калса бу жерге\nБаарыбызды оң кылбайт,\nЖалпыбызды соо койбойт.\nАт оюнчу, жөө күлүк,\nКытай бузуларда чыгуучу\nКазыналык чоң мерген!»\nКакшап айтып Манаска\n\f          Оозун жыйып алгынча\n          Боз ала желек кызыл туу,\n          Ошо кезде кытайлар,\n          Бой-бойлогон ызы-чуу.\n          Сурнай тартып калыптыр,\n          Сүйүнө турган кытайдын\n          Күнү тууп калыптыр,\n          Аркалуу мерген Кожожаш,\n          Анык келип калыптыр."
  },
  {
    "id": "2156",
    "text": "Кожожаштын келиши. Баатырлардын окко учканы 9"
  },
  {
    "id": "2157",
    "text": "Кан Манастын кырк чоро,\n          Алмамбет, Чубак аралаш\n          Аныктап кирди согушка,\n          Музбурчак, Көкчө эки кан\n          Кайта кирди согушка.\n          Түнөрүп жаткан Бээжинге\n          Түз кирип айза сунам, - деп,\n          Түйшүгү кымбат тозоктон,\n          Жанымды азат кылам, - деп,\n          Серек, Сыргак - эки шер,\n          А дагы кирди согушка,\n          Карап турбай бусурман\n          Баары кирди согушка.\n          Ортосунан чаң салып,\n          Оён Алмаң, берениң\n          Оюп келип берди эле,\n          Топтоп жаткан кытайдын\n          Тобун чачып талкалап:\n          «Тобокел», - деп, Сыргагың\n          Союп келип берди эле.\n          Таш сайынган кытайдын\n          Тазаларын бир бөлүп,\n          Азизкандын Алмамбет\n          Астына салып кубалап,\n          Көгала минип айкырып,\n          «Манастап!» ураан чакырып,\n          Кайнаган кытай, манжууну"
  },
  {
    "id": "2158",
    "text": "9\n              Түп нускада мындай тема жок\n\fКайра тозуп сапырып,\nАжал жетсе өлөм, - деп,\nӨлбөй тирүү мен жүрсөм\nАлмамбет, Чубак, Сыргакка\nКараан болуп берем, - деп,\nКырктын башы Кыргыл чал,\nҮзүктөй калпак Шууту бар,\nАргынкандын Ажыбай,\nЫрамандын Ырчы уулу,\nКолу күчтүү Байчоро,\nТоп бузуучу Агаяр,\nСереңдеген Сереги,\nСерпилишчү чыйрагы,\nТөлгөчү Кара Төлөгү,\nБусурманга күн тууса\nКайран жандын кереги,\nАралаша кырк чоро\nКез келген жакка жол салып,\nКезиксе жанын аябай,\nКытайды кырып, кол салып,\nӨлгөндөн кайра тартпаган,\nКызыл канга тойбогон,\nКызык согуш болгондо\nЖалтайлап качып койбогон,\nКоно келген Таласка,\nЧоро болгон Манаска.\nЖетиктеп белин курчанган,\nЖети түмөн кол келсе\nЖелбегей кирип кол салган,\nМанас кандын кырк чоро\nЖеке кытай журту эмес,\nМындан мурун кырк чоро\nЖетимиш жерден олжо алган,\nКез келгенди кан кылган,\nКелберсиген Манасты,\nЖер үстүнө кан кылган."
  },
  {
    "id": "2159",
    "text": "Жетимиш жерден олжо алган,\nКез келгенди кан кылган,\nКелберсиген Манасты,\nЖер үстүнө кан кылган.\nМанас жооп бергенде,\nБөрк ал десе, баш кескен,\nКан төк десе, жин төккөн,\nСуу ич десе, уу ичкен,\nТулаңдуу жерди тутанткан,\nӨлөңдүү жерди өрттөгөн,\n\fКара сууга кан куюп,\nКармашкан жерге чуу салган,\nКан Манастын кырк чоро.\nКалың кытай ичине\nАралап кирди согушка.\nАлакандай бусурман,\nӨлгөнүнөн калганы\nБаары кирди согушка,\nМузбурчак, Көкчө аты уйкаш,\nКанча-канча кол менен\nДагы кирди согушка.\nАйбандан тулпар аты өлүп,\nАзаматтан шер өлүп,\nӨлбөй тирүү жүргөндөр\nКапкара канга бөлөнүп.\nАйбалтачан жадашып,\nКайраты бар эрендер\nКачпай тозуп айзаны\nКак жүрөккө мадашып,\nЭрлери көзгө көрүнүп,\nЭчендин каны төгүлүп,\nСай жаманы самсаалап,\nКорголотуп куу жанды\nОртосуна бөлүнүп,\nКалдакташып калп эле,\nКаарман болуп көрүнүп,\nАйза тийсе былк этпей,\nАрсландары бөлүнүп.\nАркырашып салышып,\nЖан аябай калышып,"
  },
  {
    "id": "2160",
    "text": "Айза тийсе былк этпей,\nАрсландары бөлүнүп.\nАркырашып салышып,\nЖан аябай калышып,\nЭчен-эчен тулпардын\nТокумдары мойнунда.\nЭчен-эчен тулпарды\nКоштоп жүргөн мындан көп:\n«Баланчадай жакыным\nТүкүнчө жерде өлдү», - деп,\nБоздоп жүргөн мындан көп.\nКанча мыкты жигиттин\nКуюшканы үзүлүп,\nКөктөй албай жаткан көп,\nБасмайылы үзүлүп:\n«Басып кетсе өлдүк», - деп,\n\fЭптей албай жаткан көп.\nАйза тийип антаңдап,\nБасалбастан тамтаңдап,\nЖаны чыгып калтаңдап,\nАлапайын табалбай,\nКачып жүргөн мындан көп.\nТулпарларын ойнотуп,\nТуйлап жүргөн мындан көп:\n«Кайрылып үйгө жетпестен,\nЭсен-аман кетпестен,\nТалаада өлмөк болдук», - деп,\nЫйлап жүргөн мындан көп.\nАйза кармап, топ бузуп,\nАжал жетсе окко учуп,\nАлышып жүрүп өлмөккө\nЖыргап жүргөн мындан көп.\nКабаттап казган ор экен,\nКайнатып койгон шор экен,\nКаптаганга чарчабайт,\nКырк кандын эли чогуу экен.\nШай колдогон шер экен,\nАлөөкөнүн Коңурбай\nАртык тууган эр экен,"
  },
  {
    "id": "2161",
    "text": "Кырк кандын эли чогуу экен.\nШай колдогон шер экен,\nАлөөкөнүн Коңурбай\nАртык тууган эр экен,\nКытай каны Ай Жаң-Жуң\nЖолдош болуп Калчага\nКелип калган кези экен.\nКалың согуш ичинде,\nАйдаркан уулу Көкчөгө\nКечилдин каны Коңурбай\nАа! - дегизбей жетти эми,\nЖеткен жерде Көкчөнү,\nКөгаланын үстүнөн\nКөмө коюп өттү эми.\nКурт экени билинбейт,\nКум экени билинбейт,\nАртындагы көп кытай\nАртык тууган Көкчөнү\nТегеректеп кетти эми.\nМуну көрүп Алмамбет\nТегерегин карабай,\nТегеле жанын аябай,\nАчып көздү-жумганча,\n\fАны-муну дегенче,\nАр кайсысын бир салып,\nАралап кирип кытайды,\nДыгдырып кууп, кол салып,\nКолго түшкөн Көкчөнү\nАлмамбет илип алгыча,\nКабарыңда бар бекен?\nАтка оюнчу, жөө күлүк,\nКазыналык чоң мерген,\nЖаман жанга таңылбас,\nКараңгыда ийненин\nКөзүн атса жаңылбас,\nАстынан адам өтпөгөн,\nОгу бекер кетпеген,\nКаражой уулу Кожожаш\nЖашыл кийип, дыр коюп,\nАйдаркандын Көкчөсүн\nЧекеден ары бир коюп,"
  },
  {
    "id": "2162",
    "text": "Каражой уулу Кожожаш\nЖашыл кийип, дыр коюп,\nАйдаркандын Көкчөсүн\nЧекеден ары бир коюп,\nКөкчөнү окко учуруп,\nКөңүлү жаман бузулуп,\nБусурман катуу күйүнүп,\nКырк кандын эли кытай журт\nКаткырышып сүйүнүп,\nМинтип кытай турганда,\nСарала менен аралап,\nДүмөктү Алмаң баштады,\nКаражой уулу Кожожаш -\nКолунда кылыч ойкума,\nЖара чаап таштады.\nЖалпагы тийип кылычтын,\nКөөкөрдөй болгон шуру таш\nКыйрап кетти быркырап,\nКаарына чыдабай,\nКалың манжуу, көп кытай,\nКачып берди дыркырап.\nКытай каны Ай Жаң-Жуң\nТуура тарта калганда\nАлтын айдар, чок белбоо,\nАзизкандын жалгызы\nТуура тарткан Жаң-Жуңду\nЫргыта коюп өттү эми.\nАркасынан эр Сыргак,\n\fАлты миң кытай, миң калдай\nАткарып атка салгыча,\nКытай каны Жаң-Жуңдун\nБашын кесип салды эми.\nАдамдын алы жетпеген,\nАрсландын тиши өтпөгөн,\nУзун бойлуу, кең далы,\nАкбалтайдын Чубагы\nЧоң күрөң минген Эзкара,\nМанжуунун каны ал экен,\nТуура турган жеринен\nАкбалтайдын Чубагы"
  },
  {
    "id": "2163",
    "text": "Чоң күрөң минген Эзкара,\nМанжуунун каны ал экен,\nТуура турган жеринен\nАкбалтайдын Чубагы\nКөмө коюп өттү эми.\nЖөө күлүк минген Канжаркол\nКыйкырып атка салгыча,\nАман алып калгыча,\nКыраан Алмаң жетти эми,\nКытай каны Эзкара\nКырк эки бөлүп өттү эми,\nАлтымыш жайсаң төрөсүн\nКошо чаап өттү эми.\nТамандан чыккан чаңды көр,\nАгып жаткан канды көр,\nКанга аралаш тоңкоюп,\nКулап жаткан жанды көр!\nКараса көзгө илинбейт.\nКамгак учкан эмедей,\nКайда экени билинбейт.\nАсман ачык, жер бүркөк,\nЖерден бир тал көрүнбөйт.\nТопурак учуп, тоз кайнап,\nТозушуп эчен урушуп,\nТоктотуп жүрөт шор кайнап.\nБоо түшүп тулпар ат өлүп,\nТопуракка аралаш\nБопбоз болуп эр өлүп,\nКытай каптап алганда,\nКыйын тозок салганда\nАйзанын башы кагышып,\nКылычка кылыч кагышып,\nКылчайбастан кайран эр\nКүнү-түнү тыным жок,\n\fКырылышып салышып.\nАйбандардан мал өлүп,\nАбайласаң Бээжинге\nКез болгон жандын баары өлүп.\n(Бүгүн көргөн эртең жок,"
  },
  {
    "id": "2164",
    "text": "Айбандардан мал өлүп,\nАбайласаң Бээжинге\nКез болгон жандын баары өлүп.\n(Бүгүн көргөн эртең жок,\nУшундай экен алдамчы\nАтаңдын көрү, дүйнө шок!)\nЭл бириндеп суюлуп,\nКез болгон адам кырылып,\nБеттешкенди жанчышып,\nКандуу сууга агызып,\nУйгу-туйгу турушуп,\nСалышып жүрөт баатырлар\nАтчан тамак ичишип,\nТулпардын оозун бурбастан,\nТуйгундардын баарысы\nБиртике карап турбастан,\nТаш сайынган кытайдын\nДалай каны өлгөн соң,\nБели сынып Коңурбай,\nКайрат кетип башынан,\nДем кылганы Кожожаш\nАлгара оозун бурду эми,\nАкылга дыйкан түгөнгүр,\nАкыл ойлоп турду эми:\n«Кырды кытай элимди,\nКыйратты Бээжин жеримди,\nКызыталак буруттар\nСойлотту канча шеримди.\nСурап кетти талкалап,\nЭзелден сурак бербеген,\nЭч кимден кордук көрбөгөн,\nЭсил кытай элимди!\nЧебимди бузуп жол салды,\nЧенебей элге кол салды.\nАдеп тийди жылкымды,\nЖылас кылды журтумду,\nТалады далай мүлкүмдү,\nКүндүз тыным бербестен,\nКетирди түндө уйкумду."
  },
  {
    "id": "2165",
    "text": "Жылас кылды журтумду,\nТалады далай мүлкүмдү,\nКүндүз тыным бербестен,\nКетирди түндө уйкумду.\nБуламды булап көп алды,\nБузукту бурут чоң салды.\n\fЖазга маал болгондо\nЖердин бетин ачтырбайт,\nКочуштап тукум чачтырбайт,\nКоркконунан көп кытай\nКоргондон тышка бастырбайт.\nАзап салып ал алат,\nАз келгенсип дүнүйө,\nЭркектен кул-күң баш алат.\nАдилдик жок бурутта,\nАпсиси бузук кызыталак,\nКыябына келгенде\nКызыл канды агызып,\nКылмышы жок башты алат.\nУшуну кылган буруттун\nКордугуна чыдабай,\nКырк кандын эли кытайды\nБүткүл жыйып аламын,\nБүтүн баарын чогултсам,\nБел байлаган бели жок,\nБереним мыкты Кожожаш,\nСен сыяктуу шери жок.\nКытай милек, мен жалгыз,\nКыраан киши жогунан\nКыйла эрден айрылдым.\nБашкасын айтып нетейин,\nКалың казды орумду,\nУшу турган Сыргагы\nКөрсөттү далай сонунду.\nТирүү жүрсө Сыргагы\nТеги бизди соо койбойт,\nЖыйырма бирде кези экен,\nКөөп алган табы экен.\nАртыкча кыйын айласы,"
  },
  {
    "id": "2166",
    "text": "Теги бизди соо койбойт,\nЖыйырма бирде кези экен,\nКөөп алган табы экен.\nАртыкча кыйын айласы,\nЧучугума жетти го,\nСай-сөөгүмө өттү го,\nСыргак кулдун айласы!\nБала Сыргак эр экен,\nМанасчалык шер экен.\nЭптеп жаның бакпасаң,\nМерт кылуучу эр экен.\nКырк уруу кытай, ушул эл,\nКылчайбай жыйып алалы,\n\fКыйын мерген сен элең,\nКыяматты салалы!\nКыргын кылып баарысын,\nКырааны Манас шер калса,\nТирүү байлап алалы» -\nКебез белбоо, кең өтүк,\nКечилдин каны Коңурбай\nАйзакерден ыктуу эр,\nЖоо айласын бүт билген,\nАкылга даана мыкты шер,\nБалбаны менен камынып,\nМергенин шайлап жабылып,\nКылычтуусу кыңкайбай,\nКыйын кирди согушка.\nАйза саяр ыктуусун\nБөлөк бөлүп алыптыр,\nЖазбай атчу мергенин.\nДагы бөлүп алыптыр,\nКөркөмдүүсүн бир бөлүп,\nКырк кан эли кытайды\nКырк бөлөк кылып чубатып,\nБоз алалуу чуу болуп,\nБойбойлогон дуу болуп,\nКан Коңурбай баш болуп,\nКаптап кытай алыптыр,\nКөптүгүнөн бул кытай\nКөлдөй толкуп калыптыр."
  },
  {
    "id": "2167",
    "text": "Кан Коңурбай баш болуп,\nКаптап кытай алыптыр,\nКөптүгүнөн бул кытай\nКөлдөй толкуп калыптыр.\nАлды менен кытайдын\nКазыналык чоң мерген\nКожожаш келип калыптыр.\nБел байлашып белсенип,\nБет алышып калганын,\nБерендер дагы көрдү эми.\nАлакандай бусурман\nТолкуп жаткан кытайга:\n«Токтотуп уруш салам, - деп,\nТобунан бөлүп Коңурбай,\nКапкайда кегим алам», - деп,\nКайнап жаткан кытайга\nКачырып айза салам, - деп,\nАйза кармап, топ бузуп,\nАжал жетсе окко учуп,\n\fБээжинге чейин сүрөм, - деп,\nТопон суу тийбес Бээжинге\nТоктобой кыргын салам, - деп,\nКандарын кырып Бээжиндин,\nКаканчындын алтын так\nКайра тартып алам, - деп,\nТатытарга туз алып,\nБээжинге чейин кубалап,\nСулуу-сулуу кыз алып,\nЖылкыда тулпар ала баш,\nАлмамбет, Чубак аты уйкаш.\nАжал келсе кайтпаган,\nӨлүмдөн башын тартпаган,\nУлак кандын Сыргагы,\nАргынкандын Ажыбай,\nАртта жүргөн буруттун\nАйдакчысы ал болуп,\nКан Манастын кырк чоро\nКырк жагынан бакырып,"
  },
  {
    "id": "2168",
    "text": "Артта жүргөн буруттун\nАйдакчысы ал болуп,\nКан Манастын кырк чоро\nКырк жагынан бакырып,\nКырылышып токтобой,\n«Манастап!» ураан чакырып,\nБуудайык кандын Музбурчак,\nБура тарткыс кол менен,\nБука сийдик жол менен\nЖер жайнаган жан болуп,\nАйчыгы алтын кызыл туу,\nКөтөрүп тууну алганы\nМузбурчактай кан болуп.\nБерендери ээлигип,\nБаатырлардын баарысы\nТоктоно албай жээлигип.\nЭчен-эчен бел ашып,\nЭчен сонун жер басып,\nАтышып жүрүп Бээжинде,\nЭчен жерден согушуп,\nКөнгөн Алмаң эмеспи!\nАлтын тагын май кылып,\nАтасын союп жай кылып,\nКелген Алмаң эмеспи!\nЧай алуучу Кара-Тоо,\nАшкан Алмаң эмеспи!\nЭчен толгон сары алтын,\n\fЖарты кылча көрбөстөн,\nЧачкан Алмаң эмеспи!\nКожожаш келип калганын\nАлмамбет көрүп калыптыр.\nАманат жандан түңүлүп,\nКарыкандын жай ташын,\nКүн жаадырчу дубаны\nЖандан сууруп алды эми,\nЖарым чөйчөк кара суу\nКур дегизе салды эми.\nКалмагынча калдырап,\nКытайынча балдырап,\nУй куймулчак Сарала"
  },
  {
    "id": "2169",
    "text": "Кур дегизе салды эми.\nКалмагынча калдырап,\nКытайынча балдырап,\nУй куймулчак Сарала\nУюлгутуп Алмамбет,\nОйноп-ойноп алды эми,\nКүн жаадырып салды эми.\nАсманда булут сабылып,\nЖер жүзүнө жабылып,\nКөктөн булут күрүлдөп,\nЖер айланып дүрүлдөп,\nЖайлап салды Алмамбет.\nЖайкы күндү кыш кылды,\nКийими жука кытайды\nКыңшылатып кыз кылды.\nТоонун башын муз кылып,\nЭбелектеп токтобой,\nЭлди кырып, жай жайлап,\nКылыч колдо кылдырап,\nКечилдин каны Коңурбай\nАттан түшүп зыңгырап,\nЭли-журтун сүрөргө,\nЭми бир күн күн жайлап,\nБээжинге айдап кирерге,\nБейили турат Алмамбет.\nТаш сайынган кытайдын\nТазаларын кыйратып,\nКызыл чоктуу кытайдын\nКыйындарын сулатып,\nКыйын жайлап турду эле.\nБусурман, - деп бакырып,\nАлмамбет, Чубак, эр Сыргак\nУйгу-туйгу түшүрүп,\n\fАйдап кирди сапырып.\nБуудайык кандын Музбурчак\nКапталынан кытайды\nКамап келип берди эле,\nКан Манастын кырк чоро\nӨкүрүгү таш жарып,\nЧекесинен сүрдү эле."
  },
  {
    "id": "2170",
    "text": "Камап келип берди эле,\nКан Манастын кырк чоро\nӨкүрүгү таш жарып,\nЧекесинен сүрдү эле.\nКызыл өрттүн ичине\nКылчайбастан Алмамбет,\nКырааны Сыргак кирди эле.\nОрто жерин эр Чубак,\nОйноп келип берди эле,\nТуу түбүндө эр Сыргак,\nЖойлоп келип берди эле.\nКаканчындын Бээжинде\nКакайлатып кытайды\nКамап, айдап жүрдү эле.\nЧаң-тополоң түшүрүп,\nМунарык түшкөн чаңды көр,\nКулап жаткан жанды көр,\nАгып жаткан канды көр!\nТүрдүү-түрдүү кытайды,\nТирүү айдап алды эми,\nКапыр менен бусурман\nТүгөнүшүп калды эми.\nТүгөнгөнүн көргөндө,\nАйлакери Коңурбай\nКыйкырыгы баш жарып,\nБалбанынын баарысын\nЖыйып алды Коңурбай,\nБашын толгоп болбосту\nКырып ийди Коңурбай.\nКайрат кылып турганда,\nКан Коңурбай беренге\nКабылан Алмаң жетти эле,\nЖеткен жерден Калчаны\nКыргагы болот сыр найза,\nКылчайбастан Алакең\nЧындап сайып өттү эми.\nМына ошондо Коңурбай,\nАлакең сайып өткөндө\nЖаралуу болду кансырап.\n\fАты күлүк, чын тулпар,"
  },
  {
    "id": "2171",
    "text": "Мына ошондо Коңурбай,\nАлакең сайып өткөндө\nЖаралуу болду кансырап.\n\fАты күлүк, чын тулпар,\nТуйлап чыкты Коңурбай.\n«Өзөндө күйгөн өрт жаман,\nӨздөн чыккан жоо жаман,\nУшу качкын болбосо\nОлжолоп чаап Таласын,\nОңдурбайт элем Манасын», -\nДеп, ошонтүп, Коңурбай\nАлгара оозун бурду эле,\nБуудайык кандын Музбурчак\nТелкызыл менен ээлигип,\nБоз кисе белге курчанып:\n«Манас! Манас!» - деп үн салып,\nЖеткилең тууган Музбурчак\nЖебеден мурун жетти эми.\nЖети сан кытай, манжууну\nЖеке кирип аралап,\nОртосунан как жарып,\nКоңурбайга жетти эле.\nТүп этектен аларда,\nТүбүнө эми жетерде,\nТуу түбүндө Кожожаш\nКызыл кийип, чу коюп,\nКыйкырып кирген Музбурчак:\n«Оң жаккы чеке өзү, - деп,\nӨксүп тийсе көзү», - деп,\nМергендикке тазасы,\nБелендеп турган машасы,\nИрмеп ийди Кожожаш.\nКак жарылды курган баш.\nБуудайык кандын Музбурчак,\nБурулбай окко учкан соң,\nКөңүлгө батпас көп санаа,\nКөзүнүн жашы он талаа:"
  },
  {
    "id": "2172",
    "text": "Бурулбай окко учкан соң,\nКөңүлгө батпас көп санаа,\nКөзүнүн жашы он талаа:\n«Музбурчак, Көкчө кан өлсө,\nКез болгон жандын баары өлсө,\nМураска кантип жетебиз?\nКыраандардан айрылып,\nКырылышпай Бээжинден\nЭлге кантип кетебиз?» -\nДеп, ошонтүп, Сыргак жан,\nАстындагы Көкчебич\n\fЧу деген жерден чуратып,\nЧуу түшүрүп кытайдын\nКез келгенин кулатып,\nКаршы чыккан калмактын\nКанчаларын сулатып,\nКыдырата карабай,\nАзизкандын Алмамбет\nКыйкырып кирди согушка.\nКан Балтайдын Чубагы\nКаарданса сан колдой,\nОйгуттардын кырааны,\nКырк кан эли кытайга\nКылчайбастан аралап,\nКыйкырып кирип келгенде\nКайран жандан түңүлүп,\nАлөөкөнүн Коңурбай\nКарап турду таң калып.\nКан Манастын кырк чоро\nКырк жагынан жабылып,\nЖабылган жагы чуркурап,\nЖалаң кытай, көп манжуу\nЖабыла качып дыркырап.\n«Жанды булар койбойт», - деп,\nКожожашка жалынып:\n«Мен Коңурбай болгону,\nАй-ааламды сойгону\nОн экимде эр болуп,\nБээжиндин болдум коргону."
  },
  {
    "id": "2173",
    "text": "«Мен Коңурбай болгону,\nАй-ааламды сойгону\nОн экимде эр болуп,\nБээжиндин болдум коргону.\nКерүүгө салган там элем,\nКечилдин тоодой каны элем.\nУшу Сыргак баладан\nЭэримен арт кетти,\nЖүрөгүмө дарт кетти,\nБоконо сөөгүм болк этти,\nТаш сайынган кытайдын\nТазасы ыйлап солк этти.\nБел байлаган белимди,\nЭчен бузду чебимди,\nЭчен сойду эр Сыргак,\nКанча берен эримди,\nКөп сындырды белимди,\nКөп калтырды көөнүмдү!\n\fКез келгенде Сыргак кул\nЭңкейиште эр саят,\nКулагы темир Кутан алп,\nЖетөөнү катар бир саят.\nОюна койсо эр Сыргак\nТүбүмө минтип жетпесин,\nУшул турган кытайды\nТүгөл кырып кетпесин!\nАйланайын, Кожожаш,\nАйтканымды сөздөй көр,\nБөлөгүн айтып нетейин,\nСыргак кулду көздөй көр!\nУшул турган Чоң-Бээжин,\nКиши баспас жер ошол,\nАтактуу Манас дебесе,\nМанасынан Сыргагы\nАйза салым эр ошол.\nБөлөгүнүн айласы,\nСай-сөөгүмдөн кетелек\nСыргактын сайган айзасы.\nКечээ Алмамбет, Сыргак баш болуп,\nЖыласты чогуу салганда,"
  },
  {
    "id": "2174",
    "text": "Сыргактын сайган айзасы.\nКечээ Алмамбет, Сыргак баш болуп,\nЖыласты чогуу салганда,\nКыр-Кайыңдын боюнан\nЖылкымды тийип алганда,\nМайлуу жүрөк, баатыр жан\nАртынан кууп барганда,\nАябай колду салганда\nТуура тартып салышып,\nЖан аябай турганда.\nОшондо көрдүм Сыргакты,\nАаламды бузчу чунакты.\nАстымдагы Алгара\nТуйлап чыгып кеткенде,\nЭки бирдей кабыргам\nАйза тийип ошондо\nКыйрап чыгып кеткенде,\nСыпатын көзгө илгемин,\nСырттандыгын билгемин.\n«Тирүү кармап алсам», - деп,\nБалбандардын баарысын\nЖабылтып айдап киргемин.\nОшончолук балбандын\n\fУмачтай ачты уйкусун,\nУратты эчен журтумду,\nЖайлап берсең Сыргакты,\nБуруттардан бел кетет,\nМындан кийин буруттун\nКачырсак канга тойбойбуз.\nКөз ачкыча койбойбуз.\nСыргакты атып өлтүрсөң\nБуласын булап алабыз,\nБузукту чындап салабыз,\nКырк кандын эли кытайды\nКызык кылып жыябыз.\nКыйратып, союп бурутту\nМекеге чейин кырабыз.\nКачып берсе буруттар,\nКайрылбай айза сунабыз."
  },
  {
    "id": "2175",
    "text": "Кыйратып, союп бурутту\nМекеге чейин кырабыз.\nКачып берсе буруттар,\nКайрылбай айза сунабыз.\nКырааны Манас жаралуу,\nКыйратып сайып, талкалап,\nКыйла азапты салабыз,\nТартып кеткен кыздарды\nКайра тартып алабыз.\nКайраттуусун саябыз,\nОшо жаткан буруттун\nАлтынын кошо талайбыз.\nКазынасын ачабыз,\nКанын суудай чачабыз!\nАртык балбан сен элең,\nБузуларда чыгуучу,\nАлышкан жоого киргенде\nАйла табар мен элем!»\nКаражой уулу Кожожаш\nКалчанын кебин уккан соң,\nКара жанын аябай,\nКапа болуп токтобойт,\nТоктобогон себеби -\nКытайдын сүйөнүчү жөлөгү,\nКаражойдун уулу экен,\nАлмамбет менен бирге окуп,\nАдис болгон кул экен.\nАтка оюнчу, жөө күлүк,\nКазыналык чоң мерген,\nКечээ Бээжинди Манас алганда,\n\fБейпайды чындап салганда,\nОлжого бурут канганда,\nСегиз жылы Кожожаш\nКезик ооруп калыптыр,\nУшу жылы Кожожаш\nКезиктен айыгып алыптыр.\nКөңүлү жаман бөлүнүп,\nКөзүнөн өртү төгүлүп.\n«Качып кеткен Алмамбет"
  },
  {
    "id": "2176",
    "text": "Кезиктен айыгып алыптыр.\nКөңүлү жаман бөлүнүп,\nКөзүнөн өртү төгүлүп.\n«Качып кеткен Алмамбет\nКармашып жүргөн бурутка,\nКаран күндү саламын,\nБөлөк кытай кыйналба,\nЖеке өзүм аламын,\nКыйкырык салган буруттун\nКыйындарын кулатсам,\nКызыкты минтип салабыз,\nЖаралуу болгон Манасын,\nТирүү кармап алабыз.\nКапаланба Коңурбай,\nКара сууда кеме жок,\nКанча жыл ооруп мен калдым,\nБолбосо, каш кайтарар эме жок», -\nДеп, ошонтүп, Кожожаш,\nБеленденип, белсенип,\nКөк байтал менен күркүрөп,\nБери ургандай теңселип,\nКөзү көлдүн буткулдай,\nКөркөмдүү тууган кул экен,\nКөрүнгөндү жуткундай,\nКөзү кызыл чок экен,\nӨзү Бээжинден чыккан шок экен,\nАлты билге арттырган\nБелен болот ок экен.\nМуну угуп Коңурбай,\nКырк кандын эли кубанып,\nДоолбасын какты эле,\nСурнайын тартты эле,\nСүйүнө турган күнү тууп,\nБаатыры Калча баш болуп,\nБасып каптап алды эми,\nБалакетти салды эми.\nТирүү тулпар мал калбай,\n\fКыймылдаган жан калбай,"
  },
  {
    "id": "2177",
    "text": "Басып каптап алды эми,\nБалакетти салды эми.\nТирүү тулпар мал калбай,\n\fКыймылдаган жан калбай,\nТүрдүү-түрдүү көп болуп,\nКөңтөрүлүп жабылса,\nЖерге чыккан чөп болуп,\nТолкуп кытай токтобой,\nТоодой Калча кан болуп,\nТуу түбүндө чоң мерген\nКожожашы бар болуп,\nКырк кан эли кытай журт\nКыйын мүшкүл күн салып,\nКаптап кытай калганда\nЭс билбестер күйүнүп,\nКайраты бар берендер:\n«Мейли шейит болдук, - деп,\nКайрат кылып сүйүнүп,\n(Бүгүн көргөн эртең жок,\nАтаңдын көрү, дүйнө шок!)\nУшундай экен алакчы,\nТуулуп-өскөн кайран жер,\nКөрбөстөн өлмөк болдук, - деп.\n«Азирет тийбес Бээжинге,\nАлышабыз, - деп келип,\nАзапка эми калдык», - деп,\nЖарым эстүү дардестер\nУшүнтүп ойлоп кыңкылдап,\nАсман ачык, жер бүркөк,\nЖерден бир тал көрүнбөйт,\nКаптады кытай былкылдап,\nАйзанын учу кагышып,\nКапкараңгы түн түшүп,\nАдамдын башы чабышып.\nКайра тартып аянбай,\nАзганакай кыргыздар,\nКайран жанды аябай,"
  },
  {
    "id": "2178",
    "text": "Адамдын башы чабышып.\nКайра тартып аянбай,\nАзганакай кыргыздар,\nКайран жанды аябай,\nОшондо алтын айдар, чок белбоо,\nАзизкандын жалгызы\nЖетик темир курчанып,\nЖер жайнаган кытайга\nЖеке кирди кол салып.\nМындай жоону көргөндө\nАянбаган чунагы\nСунгандан кайра тартпаган,\n\fСумсайганын жазбаган,\nКылычын кынга жөлөгөн,\nУшундай кыйын жоо келсе\nКылчайбай кирип кол салып,\nКызыл кынга бөлөгөн,\nКара калпак кыргагы,\nКан Манастын Сыргагы,\nАстына кирсе акжолтой,\nАркадан чыкса сан колдой,\nКөлөкө кылса акжолтой,\nКөрүп жүрсө сан колдой,\nЧыканактап уйку албай,\nЧырым этип тынч албай,\nОлжо көрсө кызыкпас,\nОйрон Сыргак өзү ошол,\nКытайды кырар кези ошол.\nКөкчебич менен ойнотуп,\nКезиккенин сойлотуп,\nОрто жерин эр Сыргак\nОюп келип берди эле,\nДал ортосун Алмамбет\nКамап келип берди эле.\nТегерегин эр Чубак\nТешип келип берди эле,\nМанас кандын кырк чоро\nКыйкырыгы таш жарып,\nКырып-айдап сүрдү эле,\nАлакандай бусурман"
  },
  {
    "id": "2179",
    "text": "Манас кандын кырк чоро\nКыйкырыгы таш жарып,\nКырып-айдап сүрдү эле,\nАлакандай бусурман\nАянбастан кирди эле.\nАзууларын аркайтып,\nАт өлүгү тоо түшүп,\nМуруттарын шыйпайтып,\nЭр өлүгү боо түшүп,\nЭ бир жалгыз эр өлүп,\nЭчен сонун кан өлүп,\nТулпардан эчен ат өлүп,\nАзаматтан эр өлүп,\nӨлбөй тирүү жүргөнү\nКыпкызыл канга бөлөнүп,\nКачпай туруп салышкан,\nЭки колу шал болуп,\nБүткөн бойдун баарысы,\n\fБылкылдабай дал болуп,\nАянышпай калышып,\nАтагы чыккан казаттан,\nАянбастан салышып,\nКандуу канга малынып,\nКапыр менен бусурман\nКачпай туруп салышып,\nӨлгөн менен арман жок,\nАрслан тууган асылдар:\n«Кыргыздар!» - деп бакырып,\n«Манастап!» ураан чакырып,\nТоктобой эчен урушуп,\nБет-бетинен баарысы\nӨз билгенин кылышып,\nКаарданып бакырып,\nКылычка алып үч баатыр,\n«Кайра айдалап!» жапырып,\nКакайлашып чуркурап,\nКадимкидей көп кытай\nКайра тартып качты эле,\nКырк кандын эли кытай журт\nКайра качып алган соң,"
  },
  {
    "id": "2180",
    "text": "Кадимкидей көп кытай\nКайра тартып качты эле,\nКырк кандын эли кытай журт\nКайра качып алган соң,\nАт соорусун салган соң,\nАрт жагынан Алмамбет\nСүрүп келип берди эле,\nЭс алдырбай эр Сыргак\nТийип келип берди эле.\nАкбалтайдын Чубагы\nАянбай колду салган соң,\nАрт жагынан кырк чоро\nБөлүп айдап алган соң,\nКара таандай манжууну\nКайра айдап сапырып,\nУй түгүндөй шибээни\nУйгу-туйгу түшүрүп,\nКебез белбоо, кең өтүк,\nКечилдин каны Коңурбай\nКаарданып бакырып,\nКачып берген кытайды\nКайра тозуп сапырып,\nАлгаранын оозун\n(Катынын кара баскандай),\n\fЖыйып жүрөт Коңурбай,\nЭчен солоон, манжууну\nКырып жүрөт Коңурбай.\nАстынан Калча тозгон соң,\nОртосунда чуркурап,\nКачкан кытай жыйылып,\nКыраандар айдап алган соң,\nКыйла жандар кырылып.\nЖаманына карабай,\nЖайнап Сыргак кабылан\nАлөөкөнүн Коңурбай\nАлдымда менин кез келсе,\nОшону көздөй барам, - деп,\nАлданын салган буйругун,\nМаңдайга жазган көрөм, - деп,\nУлак кандын Сыргагы"
  },
  {
    "id": "2181",
    "text": "Алданын салган буйругун,\nМаңдайга жазган көрөм, - деп,\nУлак кандын Сыргагы\nЖыйырма бирге илинип,\nКөпкүлөң тарткан балага,\nКайнап жаткан кытайга\nКайра тартпай кол салып,\nТуу түбүндө туруптур.\nКожожаштын атасы\nКаражойго кол салып,\nКайра тарта бергиче\nКабыланды көргүчө,\nЖебеден мурун жетти эле,\nЖеткен жерде эр Сыргак\nКаражойдой балбанды\nКөмө коюп өттү эле.\nЖесе деген бир балбан\nЖетип атка мингизип,\nЖетелеп жүрүп кеткиче,\nАлтын айдар, чок белбоо,\nАзизкандын жалгызы\nСаралага камчы уруп,\nАсылың Алмаң жетти эле,\nЖеткен жерде Каражой,\nЧууну Алмаң салды эле,\nЧуу салгандын артынан\nКаражойдой балбандын\nБашын кесип кетти эле.\n«Таш сайынган кытайдын\n\fТазасынан айрылып,\nӨлбөй кантип турам!» - деп,\nӨкүрүп ийди Коңурбай.\nМурутун булкуп ыргытып,\nКебез белбоо, кең өтүк\nКечилдин каны Коңурбай:\n«Эч болбосо качкын кул,\nАлмамбетти соём», - деп,\nКаалгадай кайран тиш,\nТаруудайдан быркырап,"
  },
  {
    "id": "2182",
    "text": "«Эч болбосо качкын кул,\nАлмамбетти соём», - деп,\nКаалгадай кайран тиш,\nТаруудайдан быркырап,\nАлгара менен чуратып,\nКеле жатат дыркырап.\nАлмамбетке жетерде,\nСан кытайдын ичинен,\nСараланын үстүнөн\nКөмө коюп өтөрдө,\nКыдырата карабай,\nКызыккан экен согушка,\nКылча жанын аябай,\nКара калпак кыргагы,\nКан Манастын Сыргагы\nКөкчебичке камчы уруп,\nКапталынан Калчага\nКайран Сыргак жетти эми,\nАлгаранын үстүнөн,\nЖети сан кытай ичинен\nТоодой кылып Калчаны\nКөмө коюп өттү эми.\nАлачыктай барбайып,\nАт үстүнөн Калча кул\nУчуп кетти дардайып.\nАттан Калча түшкөн соң,\nАлдындагы Алгара\nОлжолоп белин сындырып,\nАты күлүк кечилдин\nМинтип жанын тындырып,\nАзапка минтип салайын.\nКоңурбайдын Алгара\nКылчайып кача бергиче,\nКызыл каптал, даңгыл жол,\nКылт этип буйтап качкыча\nЧылбырына тийди кол.\n\fОлжо кылып Алгара,\nОйнотуп коштоп алды эми.\nКазылып жаткан калың ор,\nКайнатып койгон калың шор,\nАлтын казган кен эле,"
  },
  {
    "id": "2183",
    "text": "Ойнотуп коштоп алды эми.\nКазылып жаткан калың ор,\nКайнатып койгон калың шор,\nАлтын казган кен эле,\nЖалгыз ат баспас жаман жол.\nЖалгыз жолго түшкөндө,\nЖоо олжосу Көкчебич\nЧалгын минсе чарчабайт,\nЧарчай турган чагы эмес,\nОорукка минсе оорукпайт,\nОшо күнү Көкчебич,\nМүдүрүлөр чагы эмес,\nАстындагы Көкчебич\nМүдүрүлүп өткөнү,\nБашында болот калканы\nУчуп түшүп кеткени.\nКаражой уулу Кожожаш\nАт оюнчу, жөө күлүк\nАңдып турган беренин,\nМергендигин ашырып,\nБет алдында зоңгокко\nКалган экен жашынып.\nЖерге түшкөн калканды\nЖетип илип алганча,\nБашына кие салганча,\nТиктегенден тартпаган,\nКөздөгөндөн кайтпаган,\nКызыл кийип дыр коюп,\nЖыйырма бирде Сыргакты:\n«Эки көздүн ортосу,\nӨлчөлүү жердин өзү, - деп,\nТөмөндөсө көзү», - деп,\nТиктеп туруп бир койду.\nЭр Сыргагың бүк түштү,\nА деп айтар ал кетти,\nЧекеден кара кан кетти.\nОк жаңылса Сыргакка\nАстындагы Көкчебич\nЖелгенине жел жетпейт,\nЖелип чыга берерде:"
  },
  {
    "id": "2184",
    "text": "Ок жаңылса Сыргакка\nАстындагы Көкчебич\nЖелгенине жел жетпейт,\nЖелип чыга берерде:\n«Ооз омуртка тушу, - деп,\n\fӨлчөлүү жери ушу», - деп,\nУзатпастан ошондо,\nКөкчебичти бир койду.\nТегеренип бүк түшүп,\nТеңириңдин Көкчебич\nАты менен ал өлүп,\nАрадан Сыргак бала өлүп,\nТопон суу тоздоп кирбеген,\nТолкуган калың кытай журт\nӨзү кырк кан эли экен.\nСүйүнбөгөн кытайдын\nСүйүнүчтүү күнү тууп:\n«Ушул өлгөн Сыргактын,\nӨлүгүн качырга байлап алалык,\nКакан кандын алдына\nТартуу кылып баралык!»\nЖайнап кытай жетти эле,\nКожожашы баш болуп,\nОн эки курчап кетти эле.\nКөөдөнгө батпай көп санаа,\nКөк жал жалгыз Алмаңдын\nКөзүнүн жашы он талаа.\nКумурсканы көр, куртту көр,\nКуртчалык кытай журтту көр,\nКазып койгон орду көр,\nКайнатылган шорду көр,\nКакайлап ураан чакырып,\nКаптаган кытай колду көр,\nКыра берсе түгөнгүс,\nЧөпчөлүк кана болгон көптү көр!\nОн башылар ороктоп,\nАйзалары короктоп,\nЭрендин баары бөлүнүп,"
  },
  {
    "id": "2185",
    "text": "Чөпчөлүк кана болгон көптү көр!\nОн башылар ороктоп,\nАйзалары короктоп,\nЭрендин баары бөлүнүп,\nЭс алдырбай кол каптап,\nБээжиндин баары козголуп,\nКараса көзгө илинбейт,\nТопурак учуп, чаң каптап,\nКайсы экени билинбейт!\nАсман ачык, жер бүркөк,\nКамгак учкан эмедей,\nЖер жайнаган кол болуп,\nЖетимиш Бээжин козголуп,\n\fТаш сайынган кытайдын\nТазасы каптап бөлүнүп,\nКүрмө кийген кытайдын\nКүчтүүсү көзгө көрүнүп,\nКүн Жаң-Жуң менен Коңурбай\nЖекеге чыгып бөлүнүп,\nАлөөкөнүн Коңурбай\nАртыгынча бул эрен,\nОпол-тоодой көрүнүп,\nОозунан заары төгүлүп,\nЖүргөнүнөн чаң чыгып,\nДобушунан жан чыгып,\nАтырылтып булкунтуп,\nАлгара тулпар жулкунтуп,\nАлтындан чылбыр булкунтуп,\nЭрендердин кара аты,\nКара атынын бар экен,\nКапталында канаты.\nАй-ааламды буй кылган,\nАйласы тегиз адаты.\nКебез белбоо, кең өтүк,\nКечилдин каны Коңурбай\nӨзү жоонун айласын билген берениң,\nАйзакерден ыктуу кул,\nЖоонун айласын билген мыктуу кул."
  },
  {
    "id": "2186",
    "text": "Өзү жоонун айласын билген берениң,\nАйзакерден ыктуу кул,\nЖоонун айласын билген мыктуу кул.\nБел байлаган бели ошол,\nБекитилүү жери ошол,\nКаканчылуу кырк кандын\nӨзүн кайтарып турган эри ошол\nКөз айнеги балкылдап,\nКөөкөрдөй болгон шуру таш,\nТөбөсүндө жаркылдап,\nАлтын айлуу сыр канжа,\nАдамдан артык кырааның,\nАлачыктай чоң Калча\nСумсайып түрү бузулуп,\nӨрттөй көзү жайнаптыр,\nАлты миң кытай, сан калдай\nАстыга салып айдаптыр,\nТилден калган дүмөк кул\nЭки көзү жайнаптыр.\nАла буурул ат минген\n\fАйзакерди бир бөлгөн,\nЖазбай аткан мергенди\nЖабырды көздөй айдаган,\nКөрүп турган ыслам,\nЖоонун түрүн көргөндө,\nМоминтип шору кайнаган.\nКайнап турган себеби -\nАзирети Аалы шер\nАрадан келген жер экен.\nТопон суу тоздоп кирбеген,\nИскендер ага тийбеген,\nБүтүн кытай эл экен:\n«Эчен дөөм өлдү», - деп,\nАлөөкөнүн Коңурбай\nКаканчылуу Бээжинге\nКабар берген кези экен.\nКабарына аралаш,\nСүйүнө турган кытайдын"
  },
  {
    "id": "2187",
    "text": "Каканчылуу Бээжинге\nКабар берген кези экен.\nКабарына аралаш,\nСүйүнө турган кытайдын\nКүнү тууп алыптыр.\nАт оюнчу, жөө күлүк,\nКытай бузуларда чыгуучу\nКаражой уулу Кожожаш,\nОшо мерген келгенде\nМузбурчак, Көкчө кан өлүп,\nКара калпак кыргагы,\nКан Манастын Сыргагы,\nСунгандан кайра тартпаган,\nСумсайганын жазбаган,\nОшондо Сыргак бала өлүп,\nКөкөтөйдүн Бокмурун\nОк жаңылып ал өлүп,\nКеримсел өлүп, жан өлүп,\nКаканчылуу Бээжинге\nКез болгон жандын баары өлүп,\nАйзанын башы чабышып,\nАдамдын башы кагышып,\nТалаанын баары чаң болуп,\nТүмөндүн баары кан болуп,\nКаарданып Кожожаш:\n«Калайманды салам, - деп,\nКаны Манас султанын\nАзыр кармап алам, - деп,\n\fБээжиндеги кырк шуркут,\nАлпарып айгыр салам, - деп,\nМанастан эркек уул туулса,\nАмыз кылбай Бээжинге\nКан көтөрүп алам, - деп,\nКазатка келген буруттар,\nТөбөсүнөн басам, - деп,\nТөрт түлүгүн чачам, - деп,\nТийип алып бээсин,\nЖакын келсе, жайната муштап мээсин,"
  },
  {
    "id": "2188",
    "text": "Төрт түлүгүн чачам, - деп,\nТийип алып бээсин,\nЖакын келсе, жайната муштап мээсин,\nЧыгарамын - деп келет,\nБуруттун капкайдагы кээсин!»\nКазылуу жаткан калың ор,\nКакайлап ураан чакырып,\nКаптады кытай ошол кол.\nЖылкыда тулпар ала баш,\nКытай дүмөк салганда\nАлмамбет, Чубак аралаш,\nАлтын айдар, чок белбоо,\nАзизкандын Алмамбет\nТегерегин карабай,\nТеги өлүүчү кырааның\nТегеле жанын аябай:\n«Ыслам!» - деп бакырып,\nТоксон, сан кара кытайдын\nТобун бузуп сапырып,\nКайкалатып кайран шер,\nКалдайып жаткан капырга\nЖеке кирди кайран эр.\nКырк уруу кытай дүркүрөп,\nКыйыны Калча эр болуп,\nАлакеңе жетерде:\n«Ажалым жетсе өлөм, - деп,\nАртыкча досум Алмама\nКараан болуп берем», - деп,\nУзун бойлуу, кең далы,\nКара болот бу дагы,\nКан Балтайдын Чубагы,\nОйгуттардын кырааны,\nАлышса адамдын алы жетпеген,\nАрсландын тиши өтпөгөн,\nЖекелеп белин курчанган,\n\fЖети санча кол келсе\nЖелбегей кирип кол салган:\n«Түрү суук кытайга,"
  },
  {
    "id": "2189",
    "text": "Жекелеп белин курчанган,\n\fЖети санча кол келсе\nЖелбегей кирип кол салган:\n«Түрү суук кытайга,\nТүз кирип айза сунам, - деп,\nТүйшүгү кымбат тозоктон,\nЖанымды азат кылам, - деп,\nКырааным Алмам туйгунду,\nАйгайлаган кытайга,\nАтышып кыргын салам, - деп,\nАсылым Алмам көк жалды,\nАжыратып алам», - деп,\nКаарданып бакырып,\nКан Балтайдын Чубагы\n«Манастап!» ураан чакырып,\nАстындагы Көгала,\nОлбуй-солбуй камчы уруп,\nОң-тетири теминип,\nӨөдө-төмөн карабай:\n«Өлөмүн», - деп санабай,\nКаарданып бакырып,\nКара калмак, манжууну\nКирген жерден сапырып,\nАйза жеткен жерлерин\nАйза менен аңтарып,\nКылыч жеткен жерлерин\nКылыч менен кыймалап,\nКыйының Чубак киргенде\nЖалпы манжуу, эр Калча\nЖамгырдай кылып жаа тартып,\nМөндүрдөй кылып ок атып,\nЖамгырды көр, чокту көр,\nЖабылып тийген окту көр,\nКазып койгон орду көр,\nКайнатылуу шорду көр,\nКайраны Калча баш болуп,\nКаптаган кытай колду көр!\nАнын бери жагынан"
  },
  {
    "id": "2190",
    "text": "Кайнатылуу шорду көр,\nКайраны Калча баш болуп,\nКаптаган кытай колду көр!\nАнын бери жагынан\nАлышканын койбогон,\nБир чочконун этине\nБир жегенде тойбогон,\nКара черүү Камбыл алп\nКачырып жетип калды эми.\n\fКара жанды аябай\nКаптап кытай урушуп,\nКайгысы жок эрендер\nКачпастан карап турушуп,\nЧыканактап уйку албай,\nЧырым этип тынч албай,\nКүндө тынып калган жок,\nМына минткен кыргында\nӨлгөн менен арман жок.\nСалышкан жери Ит-Өлбөс,\nКырк күнчүлүк чөл экен,\nКуу учканда канаты\nКүйүп кетчү чөл экен.\nТомуктай жерде тоо жок,\nТокумдай болгон коо жок,\nБуурусун тийген чийин жок,\nСуур казган ийин жок,\nЧык этим жерде суусу жок,\nЧымчып жээр чөбү жок,\nКырк күнчүлүк жол экен.\nКырк уруу кытай элине,\nКыраандардын баарысы\nБир кезигер кези экен.\nОшол чөлдүн ортосу\nУй күрөң тартып жөлөнүп,\nУбара көрүп арсландар,\nКапкара канга бөлөнүп,\nБаштар челек кан болуп,\nЭки колу шал болуп,\nКыргындашып алышып,"
  },
  {
    "id": "2191",
    "text": "Капкара канга бөлөнүп,\nБаштар челек кан болуп,\nЭки колу шал болуп,\nКыргындашып алышып,\nКызыгын көрчү дүйнөнү,\nКыргындашып алышып,\nАстыга салса акжолтой,\nАлмамбет менен Чубагы\nАйдап жүрсө сан колдой,\nБуларыңды көргөндө\nКан Коңурбай баш болуп,\nКанжарколдон бир илек,\nКаптап кытай калды эми.\nКырк уруунун баарысы\nКызык кылып кыраанды,\nОртосуна алды эми,\n\fКүрмө кийген кытайдын\nКүчтүүсү сандап айза алып,\nКүчтүүлөп каптап кетти эми,\nКүн көрүнбөй кетти эми,\nТаш сайынган кытайдын\nТазалары бөлүнүп,\nКарап турса дин ыслам\nБирөө калбай бу кытай\nКыруучудай көрүнүп,\nТалыгып элдер турганда,\nТамашалуу Алмаң шер\nУй куймулчак Сарала\nБайлап ийди кайран шер,\nКүндүзү бүркөк, түнү ачык,\nЖайлап ийди кайран эр.\nБөксөнүн баары мөндүрлөп,\nЖаканын баары жамгырлап,\nАсмандан булут сабалып,\nЖерге булут таралып,\nЖайдын күндү кыш кылып,\nКийими жука кытайды\nКыңкылдатып кыз кылып,\nСарала буудан эмеспи,"
  },
  {
    "id": "2192",
    "text": "Жайдын күндү кыш кылып,\nКийими жука кытайды\nКыңкылдатып кыз кылып,\nСарала буудан эмеспи,\nОозун кармап тутамдап,\nЖыйып жүрөт Алмамбет,\nОшончо түмөн калмакты\nОң-тетири түшүрүп,\nКырып жүрөт Алмамбет.\nЖанында жолдош Чубагы,\nАргынкандын Ажыбай\nАшкере жандын ынагы,\nЖолдоштошуп алыптыр,\nМанас кандын кырк чоро аттуу кырааны.\nОшондо орто жерин Алмамбет\nОюп келип берди эми,\nТегерегин кырк бөрү\nСоюп келип берди эми.\nКалдайган четин кан Чубак,\nКамап келип берди эле.\nКак ортосун бусурман\nТалап келип берди эле.\nОшол талаан согушта\n\fАлайган көзү чолпондой,\nАй кулагы калкандай,\nБатасы журтту байыткан\nБадыша Кошой кары бар,\nЭштектердин Жамгырчы,\nЭлемандын эр Төштүк,\nКойчу, бусурмандын баары бар.\nКачырып кирген согушта\nАзууларын аркайтып,\nАт өлүгү далай бар,\nМуруттары сербейип,\nЭр өлүгү далай бар.\nАйзасы сынып белинен,\nАйласы кетип таптакыр,\nШашып жүргөн мындан көп.\nКуюшканы үзүлүп,\nЭэри кетип мойнуна:"
  },
  {
    "id": "2193",
    "text": "Айласы кетип таптакыр,\nШашып жүргөн мындан көп.\nКуюшканы үзүлүп,\nЭэри кетип мойнуна:\n«Эми кыргын болдук», - деп,\nКачып жүргөн мындан көп.\nЭчен качыр, тулпардын\nЭэр-токум боорунда,\nТуйлап жүргөн мындан көп.\n«Эсил кайран жан боорум,\nЭми кайдан көрдүм», - деп,\nЫйлап жүргөн мындан көп.\nЭрендердин баарысы\nЧет-четинде таралып,\nЖамандардын баарысы\nКудай албай былкылдап,\nОртосунда камалып,\nКамчыга кайрат берүүчү\nКабыландын баарысы\nЧет-четинде бөлүнүп,\nКаршылашкан чоң согуш,\nАдамдын каны төгүлүп,\nТопурак учкан чаңды көр,\nАгып кеткен канды көр,\nКанга аралаш тоңкоюп,\nӨлүп жаткан жанды көр!\nКүн бүлбүлдөп көрүнбөйт.\nКүндүн көзү чаң болуп,\nКараса көзгө илинбей,\n\fКара баскан көп уруш,\nКайсы экени билинбей!\nИт урушун салганда,\nКачып кытай калганда,\nАт тизгинин айкырып,\nЖыйып турду көрдүңбү,\nАлты сан кара кытайын\nКайра кайрып Коңурбай\nКырып ийди көрдүңбү!\nМергендерин бир бөлүп:"
  },
  {
    "id": "2194",
    "text": "Алты сан кара кытайын\nКайра кайрып Коңурбай\nКырып ийди көрдүңбү!\nМергендерин бир бөлүп:\n«Бет алган жерин кыргын», - деп,\nКайлап кирди көрдүңбү!\nКүн Жаң-Жуң менен Дөөдүр алп\nКаны каптап аянбай,\nКалың кытай кирди эле,\nКаптап калган калың кол,\n(Бүгүн көргөн эртең жок,\nУшундай экен дүйнө шок!)\nКалың манжуу ээлигип,\nКан Коңурбай, зор Калча\nКалган экен желигип.\nКылыч чабар мыктууну\nБөлөк бөлүп алыптыр,\nАйзакерден ыктууну\nАстыга айдап салыптыр,\nАт оюнча, жөө күлүк\nАсты жанын аябай,\nАл дагы каптап алыптыр.\nЖер айланып козголгон,\nОшол кезде Коңурбай,\nЭчен илек кол болгон,\nУрук-урук жан келген,\nКалчасы аздык кылгансып,\nКанжаркол деген жан келген.\nЖүргөнүнөн чаң чыккан,\nДобушунан жан чыккан.\nКырк уруу кытай кайран журт,\nИчинен кыйын балбан жан чыккан.\nАсман ачык, жер бүркөк,\nЖерден бир тал көрүнбөйт,\nБузулуп кытай келгенде\nМунарык болуп бурчтанат,\n\fБулуңгур болуп учтанат.\nЧенебес Бээжин жер экен,"
  },
  {
    "id": "2195",
    "text": "Бузулуп кытай келгенде\nМунарык болуп бурчтанат,\n\fБулуңгур болуп учтанат.\nЧенебес Бээжин жер экен,\nЧериктүү кытай эл экен,\nКаарына алганда\nКаптап кетчү сел экен.\nТопон суу тоздоп кирбеген,\nТолкуган кытай эл экен,\nАлөөкөнүн Коңурбай\nАртыгынча Чубакты\nАңдып калган кези экен.\nОшо кезде береки -\nКан Балтайдын Чубагы\nКөгалага камчы уруп,\nЖеткилең белин курчанып,\nКаарданып сумсайып,\nКайран жанды аябай,\nКанжаркол канга жетти эле,\nКанжарколдой балбанын\nЖеткен жерде Чубагың\nКөмө коюп өттү эле,\nАйба деген бир балбан\nКөтөрүп атка салганча,\nАргынкандын Ажыбай\nБашын кесип кетти эле.\nКанжарколу өлгөндө\nОн башысы ороктоп,\nЭлүү башы короктоп,\nЭрендери кылкылдап,\nАйзалары былкылдап,\nОт чагылып көзүнөн,\nШамал чыгып оозунан,\nКылычы кында кыңгырап,\nАйбалта колдо шыңгырап,\nКебез белбоо, кең өтүк,\nКечилдин каны Коңурбай\nӨкүрүгү таш жарып,\nКыйкырыгы баш жарып,\nКатынын кара баскансып,\nКуугуну жаңы качкансып,"
  },
  {
    "id": "2196",
    "text": "Өкүрүгү таш жарып,\nКыйкырыгы баш жарып,\nКатынын кара баскансып,\nКуугуну жаңы качкансып,\nКөзү жайнап сөгүлүп,\nОозунан заары төгүлүп,\nКанжарды сайган Чубакка\n\fКачырып калган Коңурбай\nАжыдаардай көрүнүп,\nЖер жарылып дүркүрөп,\nЖебелүү айза колго алып,\nАлгарага камчы уруп,\nИтиң, жете эле келди күркүрөп.\nЖебеден мурун жетти эми,\nКөгаланын үстүнөн\nЖеткен жерден Чубакты\nКөмө коюп өттү эми.\nАнтип кылды шумдукту:\n«Тирүү байлап алгын!» - деп,\nКалкына кылды буйрукту.\nЧубак аттан түшкөндө,\nАлты миң калдай, сен балбан\nАдис болгон ар жоого,\nЖоонун аксакалы Коңурбай\nАйкырып үндү салды эми,\nКалың гана кытай, көп манжуу,\nЧубакты каптап эле жатып калды эми!\nКылкылдап кытай жүгүрдү,\nКытай кыстоо кылганда\nКызыталак жандан түңүлдү.\n«Ай караңгы болгондо -\nТүн ушундай экен, - деп,\nАжалды башка салганда\nКудай, күн ушундай экен!» - деп,\nКалдайды чапкан кек бүтөп,\nКарап туруп Чубагың\nКаңырыгы бек түтөп:"
  },
  {
    "id": "2197",
    "text": "Кудай, күн ушундай экен!» - деп,\nКалдайды чапкан кек бүтөп,\nКарап туруп Чубагың\nКаңырыгы бек түтөп:\n«Калың кытай, көп манжуу\nТирүү кармап алабы?\nКан Балтайдын Чубагы\nКөөнү келсе кытайдын\nКолуна гана түшүп калабы?!»\nТизеси жерге бүгүлүп,\nЧубагың тиктесе жандан түңүлүп,\nЖер айланып тоз болгон,\nЖетимиш Бээжин козголгон.\nДаярданып балбаны\nЧокмор алып жүгүргөн.\nОшондо Чубак көк жалың\n\fЧогуу эле жандан түңүлгөн.\nЧалмачаны жабылган,\nЖөө күлүктүн баарысы:\n«Байлаймын!» - деп камынган.\nКылкылдашып балбаны,\nЖетип калды эми эле,\nЧубакеңди кырк эки кан\nДагы эле курчап калды эми!\nАябаган дүмөктү\nСалып турат көрдүңбү,\nЧорто мылтык чорт этсе,\nЧочубастан баш-башын\nАлып турат көрдүңбү?\nБечара Чубак, көйкашка\nБерендиги сында жок,\nБет алышып урушуп,\nАжыратып алуучу\nБерениң Алмаң мында жок!\nУлуктугу сында жок,\nУшу кыргын ичинде\nУялаш гана Манас мында жок!\nБел байлаган бел да жок,\nБек кыргын болуп турганда"
  },
  {
    "id": "2198",
    "text": "Ушу кыргын ичинде\nУялаш гана Манас мында жок!\nБел байлаган бел да жок,\nБек кыргын болуп турганда\nБаягы гана ыслам эл да жок!\nӨөдө-төмөн карабай,\nЧубакең өлөмүн, - деп санабай,\nАсмандан түшкөн алты курч,\nКылычтын гана кынай мыктуусу -\nМанас алган Зулпукор,\nАжыбайдын Ач албарс,\nБакай алган Ач болот,\nЧубак алган Жойкума,\nАлмамбет алган Ак албарс,\nСыргак алган Ар кескен\nАлты болот курч ошол,\nАлдыңкы кара кытайды\nАйгайлатчу мүлк ошол.\nТемирден кайра тартпаган,\nБаш албай кайра кайтпаган,\nКан ичпей гана кынга кирбеген,\nСууруп алса (кынынан)\nКан ичпей куру жүрбөгөн.\n\fОшондо Чубак көйкашка\nКармап алып сабынан,\nОшондо сууруп эле алып кабынан,\nТегерегин карабай,\nТегеле жанын аябай,\nАйзачан кирген кытайды\nАт үстүнөн кулатып,\nБет алдына келгенин\nЧубак томурайтып сулатып,\nБашына чалма салдырбай,\nТолкуп жаткан кытайга\nТозуп турду Чубагың\nТогуз күнү алдырбай.\nАсынганда жаныбар -\nАйдалынын айнеги,"
  },
  {
    "id": "2199",
    "text": "Тозуп турду Чубагың\nТогуз күнү алдырбай.\nАсынганда жаныбар -\nАйдалынын айнеги,\nАйкашкан жоого салганда\nАманат жандын эрмеги,\nОйноп атса очогор,\nКаарданса топ бузар,\nКолундагы сур келте\nОңго ооп бир атып,\nОшондо ойрондорун сулатып,\nБашына чалма чалдырбай,\nАкбалтайдын Чубагы\nДенеге торду салдырбай,\nӨзү жөө болгондо Чубагың\nӨөдө-төмөн жүгүрүп,\nӨрттөнгөн дүйнө, оңбой кал,\nӨмөлүп кытай келгенде\nӨлөм, - деп жандан түңүлүп:\n«Чогулуп кытай, Коңурбай,\nМени тирүү байлап алат бейм?\nЧыркыратып жалгызды\nКурмандыкка чалат бейм?\nУшу кыргын ичинде\nКөмүлбөй сөөгүм калат бейм?\nАруудай болгон ууз этим\nАк кажыр талап тоёт бейм?\nАалам бузган кайран баш\nКытайга тепки болот бейм?\nТурна сындуу моюнга\nТулганы кытай салат бейм?\n\fТургусу келбес кайран баш,\nКаканчылуу кытайга,\nКудайга кембайланып барат бейм?\nБийиги кырк кез чупчуңкур,\nКазган бир орго салат бейм?!\nКайыр диндүү, динсиз ит\nКапкайда кегин алат бейм?!"
  },
  {
    "id": "2200",
    "text": "Казган бир орго салат бейм?!\nКайыр диндүү, динсиз ит\nКапкайда кегин алат бейм?!\nАчуусу келсе Чубакты,\nОрто гана жолго чалат бейм!»\nТопурак учуп чаң кетти,\nТогуз күнү урушуп\nЧубакеңден ал кетти.\nАл кеткенин билгенде\nАлөөкөнүн Коңурбай\nАйкырып гана айза салды эле,\nАрслан тууган кырааның,\nЭтеги менен айзасын\nЧубакең эше гана чаап салды эле.\nТегерегин карабай,\nЧубак тегеле жанын аябай,\nКанатынан кайрылган,\nОшол кезде Чубагың\nКөгаладан айрылган.\nТегеректеп темир тор,\n«Мөндүлөп» ураан чакырып,\nКаптап кетти калың кол.\nКайнатылуу шор болду,\nТегереги какайлаган кол болду.\nКылкылдап кытай жетиптир,\nУй куймулчак Сарала\nУюлгутуп талкалап,\nТоптоп жүрөт Алакең:\n«Эгизим Чубак кайда?» - деп,\nЭңкейишип урушуп,\nЖоктоп эле жүрөт Алакең!\nОрто жерин талкалап,\nСабап жүрөт Алакең:\n«Ойронум Чубак кайда?» - деп,\nОшондо карап жүрөт Алакең.\nКандуу кыргын ичинде\nТоктоп жүрөт Алакең:\n«Эгизим кайда кеткен?» - деп,"
  },
  {
    "id": "2201",
    "text": "Ошондо карап жүрөт Алакең.\nКандуу кыргын ичинде\nТоктоп жүрөт Алакең:\n«Эгизим кайда кеткен?» - деп,\n\fЖоктоп жүрөт Алакең!\nЭэр белдей кайкыдан\nЭсил Алмаң көйкашка\nЧыга калып караса\nЖайнап жаткан көп караан\nТокой десе эл экен,\nАл тунарып күйүп көрүнгөн\nЖылдыз десе чок экен.\nТүнөрүп күйгөн көп жайкын\nКамгак десе, ок экен.\nТүнөрүңкү көрүнгөн\nДүмпүйгөн кара кол экен.\nОшондо Чубак көрүнбөйт,\nАлакеңдин шору экен.\nКайкайыңкы көрүнгөн\nКамышты десе, эл экен,\nКан Балтайдын Чубагын\nКурчап гана калган кези экен!\nКырк уруу кытай, кайран журт\nКыйкырып үндү салыптыр,\nКыйыны Маңкүш, Коңурбай\nТегеректеп алыптыр.\nКөгаладан айрылып.\nКөк жалың Чубак кабылан\nКөмкөрүлгөн кытайдын\nКолуна түшүп калыптыр!\nЖаачынын баарысы\nЖан алгычтай камынган,\nЖакшысы Калча эр болуп,\nБир Чубакка жабылган.\nЧалмачынын баарысы:\n«Байлаймын», - деп камынган.\nКылкылдап балбан жүгүргөн,\nКыстоо түшүп Чубакка\nКызыталак жандан түңүлгөн."
  },
  {
    "id": "2202",
    "text": "Кылкылдап балбан жүгүргөн,\nКыстоо түшүп Чубакка\nКызыталак жандан түңүлгөн.\nКаптап кытай турганда,\nКабылан Алмаң эреннң:\n«Кан Чубакка жетейин,\nАйлам жетсе, кытайдан\nКабылан Чубак кыраанды:\n«Кыйын Чубак эгиз», - деп,\nКыраан Алмаң көйкашка\n\fКыйкырыкты салды эми.\nЖебеден мурун жетти эми,\nЖеткен жерде Чубагын\nБөктөрө качып өттү эми.\nӨчкөн отун тамызып,\nАкбалтайдын Чубагын\nӨлгөн жанын тиргизип,\nОң тизеге мингизип,\nАстындагы Сарала\nОлбуй-солбуй камчы уруп,\nОң-тетири теминип,\nАманат жандын айынан\nШашып чыкты көрдүңбү?\nАла качып Чубагын\nКачып чыкты көрдүңбү?\nЖолунда турган Көгала\nЖолборсуң Алмаң жетти эле,\nЖеткен жерде Чубакты\nМингизе качып өттү эле.\nЧубак атка минген соң,\nТизгин колго тийген соң,\nКамышты көр, селди көр,\nКакайлап ураан чакырып,\nКаптаган кытай элди көр.\nТокойду көр, топту көр,\nТоктонбой тийген окту көр,\nКазылган калың орду көр,\nБерени Калча баш болуп,\nКелген кытай элди көр!"
  },
  {
    "id": "2203",
    "text": "Токтонбой тийген окту көр,\nКазылган калың орду көр,\nБерени Калча баш болуп,\nКелген кытай элди көр!\nКытай илек эл экен,\nАзирети Аалы шер,\nАралап кеткен жер экен.\nТопон суу тоздоп кирбеген\nТолтура кытай эл экен,\nТомуктай болуп бусурман\nКолго түшөр кези экен,\nӨлгөн сайын өөрчүгөн,\nӨкүм кытай журт экен!\nБел байлаган бели жок,\nБелине таңуу кылуучу,\nБелгилүү Манас шери жок,\nКаз айланбас зоосу жок,\n\fКарылуу кара тоосу жок,\nБекип жаткан бели жок,\nМээнетти тарткан мүшкүл иш,\nБаягы белгилүү Манас шери жок!\nКаз айланбас тоосу жок,\nКаргылуу кара зоосу жок,\nМузбурчак, Көкчө каны жок,\nЭми болду мүшкүл иш,\nБусурмандын баары жок!\nБул жоктугун көргөн соң,\nСакалы жок Бээжиндин\nБеги келип калыптыр,\nБерени Калча, Кожожаш\nЭри келип калыптыр.\nКаражой уулу Кожожаш\nАт оюнчу, жөө күлүк,\nКазыналык чоң мерген.\nКөк байталын токуган\nКечээ алты миң бала бир барып,\nАлты миң бала кырылып,\nАлты бала бир калып,"
  },
  {
    "id": "2204",
    "text": "Көк байталын токуган\nКечээ алты миң бала бир барып,\nАлты миң бала кырылып,\nАлты бала бир калып,\nАлим-салим окуусун\nОкуп турган кезинде,\nАстындагы Көк байтал,\nКөк байталды токуган,\nАлакеңден бул кыраан\nАлты ай мурун окуган.\nИч этинен ок өтпөс\nОшондо кийип калган эмеспи,\nАлакеңден артыкча\nАжыдаардын окуусун\nБилип гана калган эмеспи.\nКелгендерден кеп уккан,\nӨлбөй-житпей Кожожаш,\nКаканчылуу Бээжинде\nКезик гана оору деп уккан.\nСүйүнбөгөн кытайдын\nКүнү тууп калыптыр.\nОшо кыргын ичине\nАт оюнчу, жөө күлүк\nКожожаш келип калыптыр.\nБел байлаган бел экен,\n\fБээжинден чыккан шер экен.\nИрмеген тирүү кайтпаган,\nТирүү адам тартпаган.\nКожожашты көргөндө,\nАлтын айдар, чок белбоо\nАзизкандын жалгызы,\nКарыкандын жай ташын\nЧап жанынан алды эле,\nБир чөйчөктөй кара суу\nКүр дегизе салды эле.\nЖаканын баары жамгырлап,\nБөксөнүн баары мөндүрлөп,\nЖайдын күндү кыш кылып,\nКийими жука кытайды\nКыңкылдатып кыз кылып:"
  },
  {
    "id": "2205",
    "text": "Бөксөнүн баары мөндүрлөп,\nЖайдын күндү кыш кылып,\nКийими жука кытайды\nКыңкылдатып кыз кылып:\n«Ыслам» - деп бакырып.\nУшул турган кытайды\nКайра тартып Алмамбет\nАйдап жүрдү сапырып.\nОрто жерин Алакең\nОюп келип берди эле.\nТегерегин Чубагың\nСоюп келип берди эле.\nКыл чекесин кырк чоро\nСоюп келип берди эле.\nКырк чоронун кымбаты,\nКырктын башы Кыргыл чал,\nКыйыны Шууту эрен бар.\nАргынкандын Ажыбай,\nАкбалтайдын Чубак бар,\nТөө көтөргөн Акаяр\nБерендердин баары бар,\nКошой, Төштүк каны бар,\nЫсламдын баары бар.\nЖылкыда тулпар Ала баш,\nАлмамбет, Чубак аралаш,\nЖекени белге курчанып,\nЖети сан кара кытайга\nЖеке аралап кол салып,\nТегерегин карабай,\nТегеле жанын аябай,\nКыдырата карабай,\n\fКылча жанын аябай,\nЧыканактап тынч албай,\nЧырм этип уйку албай,\nКүндүз тыным алган жок,\nТүндө тыным алган жок.\nКаканчылуу Бээжинди,\nКакайлатып кытайды\nМунарыктын чөлүнө\nБөлүп айдап кирди эле.\nСүйрөлүп жаткан чачты көр,"
  },
  {
    "id": "2206",
    "text": "Какайлатып кытайды\nМунарыктын чөлүнө\nБөлүп айдап кирди эле.\nСүйрөлүп жаткан чачты көр,\nКесилип жаткан башты көр,\nАгып жаткан селди көр,\nКырылган кытай элди көр,\nЖер үстүндө чөптү көр,\nЧөпчөлүк кытай көптү көр!\nИскендер изин салбаган,\nУшу турган Бээжинден\nСулайман сурак албаган,\nТүгөнгөн сайын түтөгөн,\nТүптүү Бээжин журт экен.\nАлакандай дин ыслам\nТүгөнүшөр кези экен.\nБээжиндеги кытайдан\nАлөөкө деген кан чыккан,\nАлөөкөнүн Коңурбай\nДобушунан жан чыккан.\nКебез белбоо, кең өтүк\nКечилдин каны Коңурбай,\nЖоонун айласын билген доңуз ай!\nКызыталактын кара аты,\nКара атынын бар экен\nКапталында канаты.\nКачан болсо ааламды\nАлөөкөнүн Коңурбай\nТалкандай чалган адаты.\nӨкүрүгү таш жарып,\nКыйкырыгы баш жарып,\nАлгаранын оозун\nЖыйып ийди эрениң.\nАлты сан кара калмакты\nКайрып айдап алганы.\nКүрмө кийген кытайдын\n\fКүчтүүлөрүн бир бөлүп,\nТаш сайынган кытайдын\nТазаларын бир бөлүп,\nБелбоо кийип белсинген"
  },
  {
    "id": "2207",
    "text": "Күчтүүлөрүн бир бөлүп,\nТаш сайынган кытайдын\nТазаларын бир бөлүп,\nБелбоо кийип белсинген\nЭрендерин бир бөлүп,\nАйза сайчу ыктуусун\nАдырга бөлүп алыптыр,\nЖазбай аткан мергенди\nБөлөк бөлүп алыптыр.\nСай балбандын баарысы\nЧет-четинен таралып,\nСай жамандын баарысы\nСары оору болуп салпайып,\nОртосунда камалып.\nЭрендин баары ээлигип,\nАрсландын баарысы\nЧет-четинде желигип.\nОн башылар ороктоп,\nЭлүү башы эрендин\nАйзалары короктоп,\nЖүз башысы жүгүрүп,\nМиңдин башы калдайлар\nКайран жандан түңүлүп,\nКызылала кийинип,\nКытайдын журту шалпылдап,\nКара калмак, көп манжуу\nКаарына чыдабай,\nКайран Калча көк жалдын\nАстына түшүп далпылдап.\nУруш кылган Ит-Өлбөс.\nКырк күнчүлүк жол ошол,\nКызырдуу эрдин баарысы\nКыйрап калчу жер ошол.\nТомуктай болгон тоо жок,\nТокумдай болгон коо жок,\nКуу учканда кулагы\nКүйүп кеткен чөл экен,\nЧымчып жээр чөбү жок,\nЧык этимге суусу жок,\nЭрен жүрсө мал таппай,\nКырк күнчүлүк чөл экен."
  },
  {
    "id": "2208",
    "text": "Чымчып жээр чөбү жок,\nЧык этимге суусу жок,\nЭрен жүрсө мал таппай,\nКырк күнчүлүк чөл экен.\nКыйындардын баарысы\n\fБет алышар кези экен.\nОшондо алтын айдар, чок белбоо\nАзизкандын Алмамбет\nЖебеден мурун берениң\nЭр Маңкүшкө жетти эле,\nМаңкүш алптай балбанын,\nЖеткен жерде Алакең\nКеригинин үстүнөн\nКөмө коюп өттү эле.\nЖөө күлүктүн бир саны\nЧогуу каптап жеткиче,\nМаңкүш алптай балбанын\nАрачалап кеткиче,\nКара жандын ынагы,\nКайдан жетти билбеймин,\nКан Балтайдын Чубагы.\nУзун бойлуу, кең далы,\nКара болот кыргагы,\nКабарыңда бар бекен\nКан Балтайдын Чубагы.\nАк марал айдап уй кылган,\nАчуусуна тийгенде\nАдамдын баарын буй кылган.\nАлышып адамдын алы жетпеген,\nСумсайганын жазбаган,\nСунгандан кайра кайтпаган.\nЖоону көрсө кайтпаган.\nОйкума кылыч колго алып,\nОшондо Чубак жетти эле,\nЖеткен жерде Маңкүштүн\nМөндүрдөй канын төгүлтүп,\nБашын чаап өттү эле.\nКайраны Маңкүш өлгөн соң,\nКайгыны манжуу көргөн соң,"
  },
  {
    "id": "2209",
    "text": "Мөндүрдөй канын төгүлтүп,\nБашын чаап өттү эле.\nКайраны Маңкүш өлгөн соң,\nКайгыны манжуу көргөн соң,\nОшондо кечилдин каны Коңурбай\nӨкүрүгү таш жарып,\nТемингиси телпилдеп,\nКежигеде айдар чач\nТокмоктой болуп желпилдеп,\nКөзү көлдүн ордундай,\nАчуусу келип айкырып,\nАлөөкөнүн Коңурбай,\n\fКаш-кабактын ортосу\nАчылып калган корго окшойт,\nЖүргөнүнөн чаң чыгып,\nДобушунан жан чыгып,\nАлгара тулпар жулкунтуп,\nАлтындан чылбыр булкунтуп,\nЖер айрылып дүркүрөп,\nАлөөкөнүн Коңурбай\nКеле жатат күркүрөп.\nАлтын жаак айбалта\nБилекке уруп чалыптыр,\nЭки миздүү зулпукор\nКынынан сууруп алыптыр.\nШамал чыгып оозунан,\nӨрт төгүлүп көзүнөн,\nКармаганда сыр найза\nСынуучудай качырап,\nКаалгадай кайран тиш\nТаруудайдан быркырап.\nЧубактын бөйрөгүнөн бөлүнүп,\nОпол-тоодой көрүнүп,\nКаарданып күйүнүп,\nЭр Чубакка жетүүгө\nЖакын калды Коңурбай.\nЖетчү болсо Чубакты\nКөгаланын үстүнөн\nКөмө коюп өтүүгө,\nКоңурбай Чубакка жакын калганда,"
  },
  {
    "id": "2210",
    "text": "Жетчү болсо Чубакты\nКөгаланын үстүнөн\nКөмө коюп өтүүгө,\nКоңурбай Чубакка жакын калганда,\nКырк уруу кытай желигип,\nЖөө күлүктүн баарысы\nЧубакка жетмек бир болду ээлигип,\nЧок орто кирбей салышка\nЧеттеп жүргөн эмеспи,\nАкжолтой тууган Алакең:\n«Асыл Чубак кантет, - деп,\nАлакең көздөп жүргөн эмеспи,\nАжалым жетсе өлөм, - деп,\nӨлбөй жүрсөм Чубакка,\nОшо караан болуп берем», - деп.\nЧубакеңе жеткизбей,\nКечилдин каны Калчага\nКерилип Алмаң жетти эле,\n\fЖеткен жерден Калчаны\nАлгаранын үстүнөн\nАлакең көмө коюп өттү эле.\n(Бүгүн көргөн эртең жок,\nБаатырлар ушундай экен дүйнө шок.\nКытай илек, бул жалгыз,\nКылганы барбы дүйнөнүн.)\nБуту кетти салактап,\nАлгаранын үстүнөн\nКоңурбай ооп алды эле,\nКалың кытай, көп манжуу\nКайраны Калча көк жалын\nТегеректеп алды эми,\nАлек болуп Калчага\nКырк уруу кытай калды эми.\nЭйбе деген бир балбан,\nШейбе деген бир балбан\nЖебеден мурун жетти эле,\nЖетип атка мингизип,"
  },
  {
    "id": "2211",
    "text": "Эйбе деген бир балбан,\nШейбе деген бир балбан\nЖебеден мурун жетти эле,\nЖетип атка мингизип,\nЖеткилеңи Калчаны\nӨлтүрбөй алып өттү эми.\nКабар берди канына,\nКат таштады кол бер - деп,\nТөмөнкү Каканчынын шаарына.\nЖер айланып, тоз болду,\nЖетимиш Бээжин козголду.\nЭчен-эчен эл келди,\nКытай каптап алганда,\nЖер солкулдап тербелди.\nОшондо кандуу канга канышты,\nЭрендер качпай туруп салышты.\nКүндүз тыным алган жок,\nТүнүндө уктап калган жок,\nКазатка кирген эрендер\nӨлгөн менен арман жок.\nОшондо жаралуу болгон Коңурбай,\nЖаман гана болгон Коңурбай,\nСайганда эки кабырга\nКыйрап кеткен кези экен.\nАлөөкөнүн Коңурбай\nТарса-турса жөтөлөт,\nМаралдай башын көтөрөт.\n\fӨө дегенде оозунан\nӨжөк-өжөк кан кетет,\nӨлчөшүп уруш кыла албай,\nКоңурбайдан ал кетет.\nКүрсө-күрсө жөтөлүп,\nБерениң, бугудай мойнун көтөрүп,\nКүркүрөсө оозунан\nКүрөктөй кара кан кетип,\nАлөөкөнүн Коңурбай\nАйласы кетти бир далай."
  },
  {
    "id": "2212",
    "text": "Күркүрөсө оозунан\nКүрөктөй кара кан кетип,\nАлөөкөнүн Коңурбай\nАйласы кетти бир далай.\nЖаралуу болуп Коңурбай,\nЖапаа тартып бир далай,\nКабар берип канына,\nКатты таштап жиберди\nТебереки Каканчынын шаарына.\nКылдаткерден кырк миңи\nДаяр болуп калганы,\nЭбеп-себеп дарыдан\nЭптеп сыйпап салганы.\nКылдаттары келгенде:\n«Жети күн мөөнөт бергин», - деп,\nМыйзат сурап алганы.\nЖазбай аткан мергени\nЖаңыдан кайра чогулуп,\nЖайнап кытай келди эми.\nТүн ичинде ок аткан\nКапырдын түрдүүлөрү бөлүндү,\nЖашылала кийинген\nМергени көзгө көрүндү.\nКум-Кыянын жээк жол\nЖайнап келген кези экен,\nКурт экени билинбей\nКайнап келген кези экен,\nКечилдин каны Коңурбай\nОоруганы жазылып,\nАстыга салып токмоктоп,\nАйдап эле калган кези экен.\nКаарына чыдабай,\nКалың кытай, сан манжуу\nКумурскадай кылкылдап,\nЖайнап алган кези экен.\nӨзү кырк уруу кытай эл экен,\n\fОртодо Калча шер экен,\nОн сегиз миң ааламды\nТаптап кетер кези экен."
  },
  {
    "id": "2213",
    "text": "Өзү кырк уруу кытай эл экен,\n\fОртодо Калча шер экен,\nОн сегиз миң ааламды\nТаптап кетер кези экен.\nЭэр белдей белестен\nСарала оозун бурду эми,\nАлтын айдар, чок белбоо\nАзизкандын жалгызы\nКейигенден Чубакка\nКерээзин айтып турду эми:\n«Атыңдын оозун бура тур,\nАтышка чыксаң акжолтой,\nАсылым гана Чубак, тура тур!\nКазылган калың ор келет,\nБайкасаң, каран күн жанга зор келет!\nКөгала темир кийинген\nКөк жалы чыгып келатат,\nТиктебей айза саюучу\nМыктуусу чыгып келатат,\nКожожаш менен Коңурбай\nКозголбой сайыш кылуучу\nМыктуусу чыгып келатат.\nУй түгүндөй былкылдап,\nКытайың гана каптап алыптыр!\nКазылган калың ор келет,\nКайнатылуу шор келет,\nКаран күн жанга зор келет.\nКандай заман, кандай күн,\nБаатыр, болор экен кандай күн!\nКалың кытай козголгон,\nБаатыр ай, тегеректеп өтөт бейм!\nАжыратып алуучу\nАйкөл Манас шериң жок,\nБаатыр ай, ажалың минтип жетет бейм!\nЧоңу Калча баш болуп,"
  },
  {
    "id": "2214",
    "text": "Ажыратып алуучу\nАйкөл Манас шериң жок,\nБаатыр ай, ажалың минтип жетет бейм!\nЧоңу Калча баш болуп,\nБаатыр ай, чогулуп кармап алат бейм,\nЧогуу кыйнап бул жанды\nБаатыр ай, курмандыкка чалат бейм!\nЧынды кандын алдына:\n«Чын жоонун башы мына», - деп,\nБаатыр ай, сүйүнчүлөп барат бейм!\nБүгүн кытай өлтүрсө,\nКөмүлбөй бул сөөк калат бейм,\n\fБотодой болгон кайран көз\nКаркылдап карга оёт бейм,\nАруудай болгон бул этке\nАк кажыр талап тоёт бейм!\nБөйрөктү бөрү оёт бейм,\nКаалгадай кайран тиш\nСагызган гана чычып коёт бейм!\nАдырда жылкы ала баш,\nАтышып жүрүп өлгөндө\nКайда калбайт бу куу баш!\nКудай жазып койгонго\nКөтөрбөскө чара жок,\nӨтүп калсак дүйнөдөн\nКалган медер кылуучу\nАрт жакта эркек бала жок!\nӨлүп калсак дүйнөдөн\nУга турган кулак жок:\n«Кургур атам өлдү», - деп,\nКуран окуп коюучу\nАркада эркек туяк жок!\nЧубагым, Таласка эсен тартпайбыз,\nБээжинден эсен кайтпайбыз,\nӨлүп калсам кытайдан,"
  },
  {
    "id": "2215",
    "text": "Чубагым, Таласка эсен тартпайбыз,\nБээжинден эсен кайтпайбыз,\nӨлүп калсам кытайдан,\nАртымда эсен сен калсаң,\nБелимден кармап бүктөп кет,\nЭреним Чубак, кан досум,\nМекеге сөөгүм жүктөп кет!\nМазарлуу жерге жолуксаң,\nКөрүмдү кенен оюп кет,\nАманат кылып ал жерге\nАлакеңди коюп кет,\nКуран окуп табыштап,\nСараланы союп кет.\n«Береним Алмам өлдү», - деп,\nЧубагым, минтип мени коюп кет.\nКолуңду сууга салып ал,\nЧубагым, кол дааратың алып ал.\nТулпарды оңдоп токуп ал,\nКел, Чубак, тирүүлөй куран окуйлу,\nАжал жетсе өлөлү,\nАлдыңкы кара капырга\nБаатыр ай, атыш кылып көрөлү!\n\fӨлбөй тирүү жүргөндө,\nБаатыр ай, не мураска жетелик,\nАнан согуш кылып өзүбүз\nКурман эле болуп кетели.\nЖетиктеп белди курчанып,\nЖелпинген кара кытайга\nБаатыр ай, жеке аралап кол салып,\nБылкылдак куурай бышкыча,\nМыйзамдын күлү учкуча,\nМыктап бир алты ай салышып,\nТопон суу жетпес Бээжинди\nТоктобой кыргын кылалы!\nМунарык күйгөн кытайга"
  },
  {
    "id": "2216",
    "text": "Топон суу жетпес Бээжинди\nТоктобой кыргын кылалы!\nМунарык күйгөн кытайга\nБурулбай кыргын кылалык,\nЧымчык учпас кең сайдан,\nЖоо кутулбас айзадан.\nТоктобой белди курчанып,\nТолкуган кара кытайга\nТобокел - деп кол салып,\nКол салышкан Ит-Өлбөс\nАдыр-адыр бел экен,\nКырк күнчүлүк чөл экен,\nАдам турмак бул жайга\nАйбан тургус жер экен.\nЧымчып жээрге чөбү жок,\nЧык этим ууртар суусу жок,\nМунарыктап бурчтанган,\nҮстүнөн жөө туман түшүп кеткисиз,\nБасып жүргөн жан турмак,\nҮстүнөн кара жору учуп өткүсүз,\nАдыр-адыр бел экен,\nАзабы кымбат жер экен.\nАт капталдан орногон,\nКүйгөн кызыл кум экен,\nКапкара болгон мунарык,\nМунар десе эл экен.\nКазылып калган орду көр,\nКакайлап ураан чакырып,\nКаптаган кытай колду көр.\nМунарыкты көр, чокту көр,\nБузулбай тийген окту көр,\nКамышты көр, селди көр,\n\fКаптаган кытай элди көр.\nАт көтөрбөс жөөнү көр,\nОшо колдун ичинде\nАлышканды койбогон\nАлты миңдей эр чыкса,"
  },
  {
    "id": "2217",
    "text": "Ат көтөрбөс жөөнү көр,\nОшо колдун ичинде\nАлышканды койбогон\nАлты миңдей эр чыкса,\nАкырысы тойбогон\nЖөө күлүк деген эл келип.\nЖөө күлүк каптап алганда,\nЖер бузулуп тербелип,\nЧекеде жалгыз көзү бар,\nЭчен сонун эл келип,\nКыйкырып кытай күрүлдөп,\nКылчайып карап тура албай,\nАлакандай дин ыслам\nКызыталак жандан түңүлүп,\nКыстоо салып кытай журт,\nКеле жатат чуркурап:\n«Үйдү көрбөй калдык», - деп,\nАлакандай бусурман\nКээси ыйлап турат буркурап.\nКайраты бар мыктуулар\nЧет-четинде бөлүнүп,\nКанга тойбос көк жалдар\nОозунан заары төгүлүп,\nКайраты жок жамандар\nКараң күн түшүп башына,\nКөңүлү жаман бөлүнүп.\nАсан кайгы адамдар:\n«Атым жалгыз эле», - деп,\nКуурап жаткан мындан көп.\nАрслан эрдин баарысы:\n«Атышып кызык көрдүк, - деп,\nАжал жетсе өлдүк», - деп,\nЖыргап жаткан мындан көп.\nАлаңказар акылсыз\nШашып жаткан мындан көп.\nКайраты жок жамандар\nОртосунда камалып,\nКачып жүргөн мындан көп.\nТулпар аты токтобой,"
  },
  {
    "id": "2218",
    "text": "Кайраты жок жамандар\nОртосунда камалып,\nКачып жүргөн мындан көп.\nТулпар аты токтобой,\nТуйлап жаткан мындан көп.\nКайраты бар эрендер\n\fКайгы тартпай өлүмдөн,\nЖыргап жаткан мындан көп.\nЖоонун түрүн көргөндө,\nЭэлигип, жулкунуп,\nЭри өлгөндөй булкунуп,\nАлты киши бир жанды\nКармап жүргөн мындан көп.\nАкыл кирбей көөдөнгө,\nЖашып жүргөн мындан көп.\nАйза менен мыкчыйып,\nКамынганы сандан көп.\nБөрүдөй көзү жайнаган,\nТилди кесе чайнаган,\nБерендери мындан көп.\nТүркүн-түркүн бөлүнүп,\nТүрүн карап отурсаң,\nТүрдүү кытай каканчы\nСоруучудай көрүнүп.\nКызыл буурул ат минген,\nКыл куйругун чорт түйгөн,\nКыйындары бөлүнүп,\nАдыр менен кылкылдап,\nАнысы каптап алыптыр.\nКара чапан, кең көйнөк\nКалдай колу чогулуп,\nЧогуу каптап алыптыр.\nТемир аркан тор алган,\nЭринди кесе чайнаган,\nКөзү ары жакта кайнаган,\nАлышканын койбогон,\nАдамзатка тойбогон\nАжгу менен Жажожо\nКошо каптап калыптыр.\nЧериктүү кытай эл келет,"
  },
  {
    "id": "2219",
    "text": "Адамзатка тойбогон\nАжгу менен Жажожо\nКошо каптап калыптыр.\nЧериктүү кытай эл келет,\nЧенеген жанга зор келет.\nБээлесең мусулманыңды\nБайлап алчу кол келет.\nКытайларды карасаң\nЖер айланып сөгүлүп,\nОшо болор казатта\nАлакандай бусурман\nҮрккөн койдой бөлүнүп,\n\fЧериктүү кытай кайран кол\nЧенебей каптап берген соң,\nКайнамак болду кайран шор.\nКызыл-тазыл мунарык\nЖаанын огу шорголоп.\n«Кызыл айза желегим,\nАлакем аман койгун», - деп,\nАлакеңе корголоп.\nАлтын темир курчанып,\nАлтындан кемер курчанып,\nАзизкандын Алмамбет\nАйдай бетин нур чалып,\nКара көзүн кан чалып,\nКандуу жүзүн нур чалып,\nМайлаган буудай жүздөнүп,\nКүүгүм туман көздөнүп,\nТегерегин карабай,\nКытай каптап келгенде\nТеги кыраан туйгунуң\nТеги эле жанын аябай:\n«Карарган кара капырга\nКазатты эми кылдым, - деп,\nКааласа кудай мынакей\nКайран гана жанды кыйдым, - деп,\nБайгамбар баспас Бээжинге\nБастырып казат кылдым, - деп,\nКааласа кудай мынакей"
  },
  {
    "id": "2220",
    "text": "Байгамбар баспас Бээжинге\nБастырып казат кылдым, - деп,\nКааласа кудай мынакей\nКайран бир жанды кыйдым!» - деп,\nКазык моюн Сарала\nКайкалатып кайран шер,\nУй куймулчак Сарала\nУюлгутуп кайран шер.\nКара жаак айбалта\nАлакеңдин билегинде чалынуу,\nЭки миздүү зулпукор\nКынынан даяр алынуу.\nКечээ сары талдан сайдырган,\nТалы калып турганда,\nСар алтындан жасаган\nТагы калып турганда,\nЧачып ийген жыйганды,\nИздеп гана жалгыз ыйманды.\n\fАябаган дүмөктү\nСала келген эмеспи.\nЖобо жоого атычу\nКарыкандын сыр бараң\nБелекке кармап Бээжинден,\nБереним Алмам көйкашка\nАла келген эмеспи.\nАсынганда сыр бараң -\nАй далынын айнеги,\nАтышкан жоого киргенде\nАманат эле жандын эрмеги,\nОйногондо очогор,\nЧындаганда жоо бузар,\nСыр найза колдо былкылдап,\nАлтын ооз сыр бараң\nАй далыда жаркылдап.\nЧекири жок кой көздүү,\nСепкили жок ак жүздүү,\nКирпигинде кири жок,\nКан Азиздин жалгызы\nОозунан көк жалын чыгып шыркырап,"
  },
  {
    "id": "2221",
    "text": "Сепкили жок ак жүздүү,\nКирпигинде кири жок,\nКан Азиздин жалгызы\nОозунан көк жалын чыгып шыркырап,\nКаалгадай кайран тиш\nТаруудайдан быркырап:\n«Алакандай ыслам\nАлдырып кантип турам, - деп,\nАйлам бир жетсе кытайды\nБээжинге чейин кырам, - деп,\nАлты сан кара капырга\nАтышып согуш кылам», - деп,\nАлакең кирди согушка.\n«Караан болуп бербестен,\nКантип тирүү турам», - деп,\nКан Балтайдын Чубагы\nКаны кирди көрдүңбү.\nБаабединдин Байчоро,\nҮзүктөй калпак эр Шууту,\nКырктын башы Кыргыл чал,\nЫрамандын Ырчы уулу,\nТөө көтөргөн Акаяр,\nСуу ич десе, уу ичкен,\nКан төк десе, жин төккөн,\nБөрк ал десе, баш алган,\n\fОк кеч десе, чок кечкен,\nДоодон кайра тартпаган,\nӨлүмдөн кайра кайтпаган.\nАт семирип ык болгон,\nЖалгыз жүрүп кырк болгон,\nМекен кылган Таласты,\nКан көтөрүп, шер кылган\nКак көк жал Манасты.\nАк маралга уу кылган,\nКез болгон жерин чуу кылган,\nКырк кыраандын баары бар,\nКымбаты Чубак, Алмамбет"
  },
  {
    "id": "2222",
    "text": "Кез болгон жерин чуу кылган,\nКырк кыраандын баары бар,\nКымбаты Чубак, Алмамбет\nКыраандардын баары бар.\nКошой, Төштүк аты уйкаш\nЭки түгөй кан келген,\n«Ажал жетсе өлөм, - деп,\nАлакандай ысламга\nӨлбөй жүрсөм кайран жан\nЫймам болуп берем», - деп,\nМекеден келген Айкожо,\nОшондо ыймамдыкка ал келген.\nЭйбит кандын эр Үрбү,\nЭштектердин Жамгырчы,\nКаны мыктуу Коңурбай\nКарып кылып жер жүзүн,\nКаптап эле кытай алганда,\nЧоң кандардын баарысы\nЧогулушуп күйүнүп,\nЧоң тозок түшүп башына,\nЧогуу эле жандан түңүлүп.\nТүңүлө турган себеби -\nАсман ачык, жер бүркөк,\nЖерден бир тал көрүнбөй,\nТопурак жайнап, тоз учуп,\nЭлден бир жан көрүнбөй,\nБоз ала желек туу болуп,\nБой-бойлогон чуу болуп,\nАгала желек кара туу,\nАйгайлаган ызы-чуу,\nЧоң казаттын өзү экен,\nКапыр менен бусурман\nКез келүүчү кези экен.\n\fКандуу канга канышып,\nКайра тартпай эрендер\nКачпай туруп салышып,\nЭрендин баары жадашып,\nКадимкидей эрендер,"
  },
  {
    "id": "2223",
    "text": "Кайра тартпай эрендер\nКачпай туруп салышып,\nЭрендин баары жадашып,\nКадимкидей эрендер,\nКара темир сыр найза,\nКачпай туруп эрендер\nКак жүрөккө мадашып.\nЖердин үстү күрүлдөп,\nЭлдин баары бириндеп,\nОшондо алтын айдар, чок белбоо\nАзизкандын жалгызы,\nТоксон калдай, бул жалгыз\nТозуп жүрөт Алакем.\nОңго ооп сайганда\nОн нечесин кулатып,\nСолго ооп сайганда\nСолтондорун сулатып,\nОшо казат ичинде\nУй куймулчак Сарала\nТокуп жүрөт Алакең,\nУйба деген дубаны\nУйгу-туйгу түшүрүп\nОкуп жүрөт Алакең.\nОрто жерин Алмамбет\nОюп келип берди эле,\nТегерегин кырк чоро\nСоюп келип берди эле,\nКак ортосун жети кан\nТалап келип берди эле,\nБир бөйрөгүн Чубагы\nСабап келип берди эле,\nКашат жагын Ажыбай\nКамап келип берди эле,\nБир бөйрөгүн Кыргыл чал\nКырып келип берди эле.\nТалаанын баары чаң болуп,\nТүзөңдүн баары кан болуп,\nАзууларын аркайтып,\nАт өлүгү тоо болуп,\nМуруттарын сербейтип,\nЭр өлүгү боо болуп,\n\fЭрендердин баарысы:"
  },
  {
    "id": "2224",
    "text": "Ат өлүгү тоо болуп,\nМуруттарын сербейтип,\nЭр өлүгү боо болуп,\n\fЭрендердин баарысы:\n«Ыслам!» - деп бакырып,\nКайра тозуп кытайды,\nБээжинди көздөй сапырып.\nКаканчылуу Бээжинди,\nКакайлатып кытайды\nКайра айдап сүрдү эле.\nКамгак учкан эмедей,\nКаршы-терши түшүрүп,\nКамап айдап жүрдү эле.\nАйза жеткен жерлерин\nАйза менен уратып,\nБет алдына келгенди\nБолот менен кулатын,\nЖетиктеп белин курчанып,\nЖети сан кара кытайга\nЖеке аралап кол салып,\nТолтура кытай кайран журт,\nТолкуп каптап келгенде,\nМанжуу деген бир кытай\nБаштап каптап бергенде,\nКара калмак, маңгул журт\nКаптап уруш салганда,\nШибээ деген бир уруу\nКапталынан качырып,\nАл дагы каптап алганда,\nСолоон деген эл экен,\nКаканчылуу Бээжин журт,\nСоолбогон кен экен,\nКатын кандан тыргооттор\nКаптап эле калган кези экен.\nКалың кытай жабылып,\nКайран Калча эр көк жал\nКайтып айдап тозгон соң,\nТоксон Бээжин козголгон.\nЖер үстүндө чөптү көр,"
  },
  {
    "id": "2225",
    "text": "Кайран Калча эр көк жал\nКайтып айдап тозгон соң,\nТоксон Бээжин козголгон.\nЖер үстүндө чөптү көр,\nЧөпчөлүк кытай көптү көр,\nКүркүрөп аккан селди көр,\nСелчелик кытай элди көр!\nАйзанын башы чабышып,\nАдамдын башы кагышып,\nАй көрүнбөй тумандап,\n\fАйдын көзү билинбей,\nКүн бүлбүлдөп көрүнбөй,\nКүндүн жүзү кир болуп,\nКүчөп кытай келгенде\nЖер жүзү менен бир болуп,\nЖер айланып толгонуп,\nЖеткилеңи Чоң-Бээжин\nЖер жүзү менен бир болуп,\nКабар алып Карыкан\nКаны жаман тарыган.\nАчуусу келип абыдан,\nКырк эшиктүү Бээжиндин\nКүн батыш жагын ачыптыр.\nКөптүгүнөн кытайлар\nКумурскадай ташыптыр.\nКанынан буйрук барган соң,\nТүтүнгө берген бир жигит,\nЭми салым алган соң,\nКаптап кытай каканчын\nКазатка жетип калган соң,\nТүрдүү-түрдүү кытайлар\nТүрдөнүп баары көрүнгөн.\nМунун түрүн көргөндө\nАлакандай дин ыслам\nАсыл жандан түңүлүп,\nАлда эче бөлүнүп,\nОшондо кан Азиздин Алмамбет\nКоштоп алган буудан жок,"
  },
  {
    "id": "2226",
    "text": "Асыл жандан түңүлүп,\nАлда эче бөлүнүп,\nОшондо кан Азиздин Алмамбет\nКоштоп алган буудан жок,\nКокуй күн жанга күч кылып,\nКытай кыстап турганда\nКабылан Сыргак бала жок.\nБерен Алмаң жалгыздын\nБерендиги сында жок,\nБелине таңуу кылуучу\nБерен Сыргак мында жок.\nКан Коңурбай баш болуп,\nКачырып кытай жетти эле,\nКызырдуу Алмаң көк жалды\nКыйкырып кытай журттары,\nКырк эки гана курчап кетти эле.\nИт-Өлбөстүн чөлүндө\nӨлбөй-житпей Алмаңдын\n\fКоюлуп көзү киртейди.\nКозголуп кытай кеткенде,\nАлакеңе жетимиш айза бир тийди\nКазылып кетти калың ор,\nКурчады кытай кырк сан кол.\nАлты миң кытай, сан калдай,\nАралаш кирди Алмаңа.\nАк сакалы Коңурбай:\n«Демге койбой жеткин, - деп,\nКачып жүргөн качкынды\nАзыр байлап кеткин, - деп,\nБашына коок кийгизип,\nКарыкандын алдына\nТирүүлөй айдап баралык,\nБалбандын баарын кыйратты,\nАрамдан тирүүлөй өчтү алалык», -\nКоңурбай бу кабарын бергенде,\nКылкылдап кытай жүгүрдү,"
  },
  {
    "id": "2227",
    "text": "Арамдан тирүүлөй өчтү алалык», -\nКоңурбай бу кабарын бергенде,\nКылкылдап кытай жүгүрдү,\nКыйналып кетип кайран баш,\nАлакең, кызыталак жандан түңүлдү.\nТүңүлө турган себеби,\nТурнадай кайран шер\nБүткөн бою дал болгон,\nКызмат берчү эки кол\nБылкылдабай шал болгон,\nАлмадай болгон кайран баш\nАлда нече кан болгон.\nКытай каптап алганда,\nЭэр белдей белести\nКүлүгүнөн Сарала\nӨлгөндө араң жөлөнүп,\nСараланын эчкидей болгон кайран баш\nКыпкызыл канга бөлөнүп,\nУй куймулчак Сарала\nАраандай оозу ачылып,\nКанга аралаш ак көбүк\nОмуроого чачылып,\nТаманы жерге тарсылдап,\nКара болот ооздук\nКөмөкөйдө карсылдап,\nБаскан жери быркырап,\nТаш аралаш даңканы\n\fАсыл Алмаң төрөңдүн\nТөбөсүндө чыркырап,\nКазык моюн Сарала\nТал жибектей куйругун\nЧаткаякка чапкылап,\nБууданың ошо күнү байкасаң\nБашын жерге салыптыр,\nЖелгенине жел жетпей,\nЖеткилең чуркап алыптыр.\nЗамана жаман тарылып,\nӨзү жалгыз кайран шер\nСаралага жалынып."
  },
  {
    "id": "2228",
    "text": "Жеткилең чуркап алыптыр.\nЗамана жаман тарылып,\nӨзү жалгыз кайран шер\nСаралага жалынып.\nЖалына турган себеби:\nБиттейинде биригип,\nБармактайда баш кошкон.\nКызыл канга чөмүлүп,\nКынап жүрөт Сарала.\nОшо күнү жаныбар\nБашын жерге салыптыр,\nЭти кызып алыптыр.\nКүн айланып тутулду,\nКүндөп-түндөп жол тартып,\nКүлүк экен Сарала\nӨлгөндө качып кутулду.\nТоксон күнү аралап,\nАлакең чыкты бир жайдан\nТогуз жерден жара жеп.\nБаякы кара сурдун сулуусу,\nБусурмандын урдуусу,\nКайран жеңең Каныкей\nАлты айчылык азапка\nБолжоп берген эмеспи,\nСебеп деген бир дары\nАлмамбет асыл аяшын\nСыйлап берген эмеспи:\n«Бели катуу Бээжин шаар\nБек азапка барасыз,\nБейпайга Алмам каласыз,\nМээнеттүү жанга күч келип,\nБейжай болуп турганда\nТаңдайыңа саласың,\nОоруган жериң басылат,\n\fУмачтай көзүң ачылат».\nКарагаттай кайран көз\nКамчы бою жаш кетип,\nЫйлап берген эмеспи.\nАманат кылып табыштап,\nАлакеңдей төрөгө\nСыйлап берген эмеспи."
  },
  {
    "id": "2229",
    "text": "Ыйлап берген эмеспи.\nАманат кылып табыштап,\nАлакеңдей төрөгө\nСыйлап берген эмеспи.\nБагдат менен Мысырды\nКатар баарын чалдырган,\nЖер жүзүнө кабарды\nЖеткилең жеңең салдырган.\nОшол Меке шаарынан\n«Эбеп» деген бир дары,\n«Себеп» деген бир дары,\nОшондо, Каныкей жеңең алдырган.\nЭки жол бармак башындай\nКөйкашка таңдайына салды эле.\nОшондо ооруган жери басылып,\nАлакеңдин умачтай көзү ачылып,\nЖетимиш күнү аралап,\nЖети жерден жара жеп,\nЧубагы чыкты бир жайдан.\nТаң кашкайып сүргөндө,\nЖерге жарык тийгенде,\nКара буудан күлүктөр\nКызыл болуп калыптыр.\nМанас кандын кырк кыраан\nӨткөрө кыйын салышып,\nБерендер ажырашып калыптыр.\nЧөл-Майдан деген талаа бар,\nКырк чоронун эчен жерде жара бар,\nАжыбай, Шууту каны бар,\nАрт жагына карасаң\nБүткүл дин ыслам журттун баары бар.\nАкылдан кетип алтаңдап,\nАйла таппай калтаңдап,\nАлмамбет, Чубак шери жок,\nАйласын таппай бусурман\nКачып эле калган кези экен."
  },
  {
    "id": "2230",
    "text": "Алмамбет, Чубак шери жок,\nАйласын таппай бусурман\nКачып эле калган кези экен.\nОрто жерин Коңурбай\nОйгулап кууп алыптыр.\nЭки четин Эзкара\n\fЭшип чыгып келатат,\nАттан түшүп калганын,\nАт оюнчу, жөө күлүк\nКазыналык балбандар\nБаштарын кесип чыгып келатат,\nАлакандай бусурман\nАстыга салып ийирип,\nТийип чыгып келатат.\nКөп токтобой бусурман\nСырт жагынан көп капыр\nСүрүп чыгып келатат.\nЭчен күлүк тулпардын\nЭэр токуму боорунда,\nКоштоп чыгып келатат.\n«Эсил кайран бир боорум\nКытайдан өлүм болду», - деп,\nБоздоп чыгып келатат.\nКошой, Төштүк эки кан\nКозголоң салып көп кытай\nАртынан кууп алганда,\nЭс таба албай элтеңдеп,\nКачып келет бусурман,\nИт-Өлбөстүн чөлүндө\nТоптоп качып келатат.\n«Кабылан Чубак, Алмамбет\nКаным кайда кеткен?» - деп,\nЖоктоп качып келатат.\nБусурманды көргөндө,\nБуудандын оозун бура албай,\nБууругуп ыйлап өпкөлөп,\nБууданың Алмаң тура албай,\nАйза кармап сабылып,"
  },
  {
    "id": "2231",
    "text": "Буудандын оозун бура албай,\nБууругуп ыйлап өпкөлөп,\nБууданың Алмаң тура албай,\nАйза кармап сабылып,\nЖанындагы кырк жигитке жалынып:\n«Айланайын кырк чоро,\nКечээ Жылгындуунун оюнда,\nКең Таластын боюнда\nКалың аргын ой тартып,\nКонуп аткан кезинде,\nКүндүзү кымыз, түнү кыз\nБолуп аткан кезинде,\nОк өтпөс кара калпакты\nКырдап турган кезинде,\n\fКошо билип кыргызды\nЖыргап турган кезинде,\nОмбуну бузуп олжо алып,\nОртосун бузуп жол салып,\nМеке дылда кылымды\nЧалып турган кезинде,\nАлты-Шаар, Коконду\nАйдап-сабап ошону,\nАлты миң жамбы, миң кундуз\nАйда салып алымды,\nАлып турган кезинде,\nЖабылып баарың турганда.\nЖаяны кесип жечү элем,\nЖабыркатып жанымды\nЖаң-жуңду бузам дечү элем.\nКара болот зулпукор\nКоолошүп кетем дечү элең,\nКытай бир турмак кылымга\nСен жөөлөшүп кетем дечү элең,\nОйлонуп кылган ок өтпөс\nКийишермин дечү элең,\nАлакандай дин ыслам\nАзап түшсө башына,\nОн сегиз миң ааламга\nТийишермин дечү элең,"
  },
  {
    "id": "2232",
    "text": "Алакандай дин ыслам\nАзап түшсө башына,\nОн сегиз миң ааламга\nТийишермин дечү элең,\nАйза кармап жоо келсе,\nАзаптуу жерден доо келсе,\nАйзалашып кыйкырып,\nОзуп алам дечү элең.\nКыр жагыңда кытайдан\nКыйын кыстоо иш келсе,\nКылчайбай кирип атышып,\nКызыталак, тозуп алам дечү элең.\nОк өтпөгөн асыл тон\nКийишермин дечү элең,\nМүшкүл иш көрсө бусурман\nБурулбай кирип атышып,\nСен тозуп алам дечү элең.\nАжалдуу киши өлбөйбү,\nАзапты мендеси чиркин көрбөйбү,\nБатырбайбы кара жер,\nКиргизбейби казган көр!\n\fӨлүм деген чоң конок,\nӨлбөгөн жандын баарысы\nТирүүсүндө жутунат,\nЖараткан жапар жалгыздан\nЖакшылап буйрук келгенде,\nЖебирейил жан тарткыч\nБеш колун мыктап сунганда,\nКызарган өңүң тутулат,\nУшу турган өлүмдөн\nБаатырлар, кайсы жан качып кутулат?\nТүнөрүп келген капырга\nТүз кирип айза суналык,\nТүйшүгү кымбат тозоктон\nЖигиттер, жанды бир азат кылалык!\nКаптаган кара капырга\nКачырып кылыч суналык,"
  },
  {
    "id": "2233",
    "text": "Жигиттер, жанды бир азат кылалык!\nКаптаган кара капырга\nКачырып кылыч суналык,\nКабары кымбат тозоктон\nЖигиттер, жанды бир азат кылалык!\nКаптаган кара капырга\nКалайман согуш салалык.\nАзганакай ыслам\nАжыратып албасак\nНаадандыкты билбейби,\nТоконаалат дегенди\nМойнубузга илбейби.\nАйтылмышы чын болсо\nТаңда магшар күнүндө:\n«Бизди сала бердиң», - деп,\nАтышып өлгөн бусурман\nБизди, кара эшек кылып минбейби.\nТолкуп келген капырга\nТоктобой уруш салалык,\nТолуп жаткан бусурман\nБаатыр ай, ажыратып алалык.\nӨлгөнүнөн калганы\nЫслам качып барбайбы:\n«Өзү Манас жок эле,\nБизди кырдырып ийди чоро», - деп,\nОшондо өсөк эле кылып салбайбы!\nУшактап журтуң жебейби,\nКабыланы мында жок,\nКызыталак кырк чоро\n\fКачып өлдү дебейби,\nКыркы кырк жерден келген дебейби.\nКызырлуу Манас анда жок,\nКыялында кырк чоро\nМоминтип бизди жебейби».\nАзизкандын Алмамбет\nАрсландай чамынып,\nМанас кандын кырк бөрү\nАртынан кирди жабылып,"
  },
  {
    "id": "2234",
    "text": "Азизкандын Алмамбет\nАрсландай чамынып,\nМанас кандын кырк бөрү\nАртынан кирди жабылып,\nМекеден келген жети эшен\nЖети жерге орнотуп,\nЖеткен жерде кыраандар\nКытайды жеткен жерде сойлотуп.\nКүн эсебин алган жок,\nКүнүгө тынып алган жок,\nЧыканактап уйку албай,\nЧырым этип тынч албай,\nКүндө гана тынып алган жок,\nАлмамбет, Чубак, кырк чоро\nБаатырлар, өлгөн менен арман жок.\nЭрендер: «Ыстам!» - деп бакырып,\n«Манастап!» ураан чакырып,\nКайнаган кара капырды\nКазатка кирген кайран эр\nКайра айдады сапырып.\nКан Коңурбай баатырды,\nКайра айдады сапырып.\nУйгу-туйгу айдашып,\nКез болгонун жайлашып,\nӨткөөлдүктүн түзүндө\nКытай кайнап калыптыр.\nЖайнаганга көз салса,\nАргын кан уулу Ажыбай\nЫлама деген калмактын\nКолуна түшүп калыптыр.\nБашына коок кийгизип,\nАжыкеңи кытайлар\nТирүүлөй байлап алыптыр.\n«Алмамбет, Чубак эгизим,\nЭгизим качан келет», - деп,\nАжыкеңин эси гана ооп калыптыр.\nКөзү кеткен алактап,"
  },
  {
    "id": "2235",
    "text": "Эгизим качан келет», - деп,\nАжыкеңин эси гана ооп калыптыр.\nКөзү кеткен алактап,\n\fАжыкеңин эки буту салактап.\nЭэр белдей кызыл чөл\nАлдында барат Алакең,\nКолго түшкөн Ажыңдын\nЖанында барат Алакең.\nАжыкеңди көргөндө,\nАянбай сунуп айзаны,\nБели ар жакта мекчейип,\nЭки көзүн карасаң\nТышына чыгып чекчейип,\nАйза колдо арбайып,\nАкбалтайдын Чубагы\nАжыбайлап кыйкырып,\nАл дагы качырып калган дардайып.\nЖеткилең кыраан, Алмаң шер\nЧоң Ылама калмакка\nЖеткен жери ошо жер.\nКолундагы сыр найза\nКозголбой кармап Алакең,\nСаралага камчы уруп,\nЖебеден мурун жетти эми:\n«Кендир курдун чети, - деп,\nОң далынын бети», - деп,\nКыска кармап айзаны\nАлакең, муштап келип өттү эми.\nАлакең муштап өткөндө,\nЧоң Ылама калмактын\nЭэринен эп кетти,\nҮзөңгүдөн бут кетти.\nКөзү кетти алактап,\nБуту кетти салактап,\nШашкан бойдон бакырып:\n«Мөндүлөп!» - ураан чакырып,\nАйласы кетип турганда,\nАкбалтайдын Чубагы\nОйронуң Чубак жетти эми,"
  },
  {
    "id": "2236",
    "text": "«Мөндүлөп!» - ураан чакырып,\nАйласы кетип турганда,\nАкбалтайдын Чубагы\nОйронуң Чубак жетти эми,\nОйкуманы колго алып,\nЖеткен жерде Ылама\nМөндүрдөй каны бөгүлдү,\nУчуп түшүп кайран баш,\nБөксөгө каны төгүлдү.\nСараланы койгулап,\n\fКайра тартып калмакка\nКабылан Алмаң жетти эми,\nУйгу-туйгу түшүрүп,\nКалмакты сүрүп эле кетти эми!\nАзизкандын Алмамбет\nОйкуп-ойкуп алганда\nОн экиси бир өлдү.\nОйрон Алмаң көйкашка\nАжыбайга жетти эми.\nЖеткен жерде Ажыңды\nЖембаштыктай бөктөрүп,\nАжыкеңди Алмамбет\nИле качып өттү эми.\nОшондо алтын айдар, чок белбоо\nАзизкандын Алмамбет\nКоңурбайды көргөндө,\nАлдындагы Сарала\nОлбуй-солбуй теминип,\nОң-тетири камчы уруп,\nЖеткилеңи Алмаң кан\nКоңурбайга жебеден мурун жетти эле,\nЖеткен жерден Калчаны\nАлгаранын үстүнөн\nКөмө коюп кетти эми.\nЧаначтай мурду барбайып,\nАлгаранын үстүнөн\nУчуп кетти Коңурбай,\nОпол-тоодой дардайып.\nКайдан жетти билбеймин,\nКан Балтайдын Чубагы,"
  },
  {
    "id": "2237",
    "text": "Учуп кетти Коңурбай,\nОпол-тоодой дардайып.\nКайдан жетти билбеймин,\nКан Балтайдын Чубагы,\nЖеткилең Чубак кайран эр\nОшондо Коңурбайга жетерде,\nЭми жетип эле башын кесерде,\nОшондо Коңурбайдын кырк төрө\nЧубакка жабылып айза салганы,\nАттан түшкөн Калчаны\nАлпарып атка мингизип,\nАжыратып алганы.\nАлтымыш аяр, сан мерген,\nАксакалы Кожожаш,\nАдырдан тозуп калганы.\nКожожаш мергендиги ашынып,\n\fБелесте турган зоңкок тоо\nБетегеге жашынып,\nКызыл-тазыл кийинип,\nЖебеден мурун жүгүрүп,\nЖелгенине жел жетпей,\nМаңышына мал жетпей,\n(Кыр-кырдан кытайлар качып\nДыр койду)\nКылычтап Чубак жүргөндө\nОшондо Каражой уулу Кожожаш\nЖашыл кийип кубулуп,\nАлдындагы Чубакты\nБаатыр ай, аңдып эле калган кези экен.\nОшондо бармагынан май чыгып,\nКаарданган капырдын\nТырмагынан кан чыгып,\nАңтаңдап шашып сабылбай,\nТиктеген жерден жаңылбай,\nИттин белен турган машасы,\nМергендикке тазасы,\nАкбалтайдын Чубагы"
  },
  {
    "id": "2238",
    "text": "Тиктеген жерден жаңылбай,\nИттин белен турган машасы,\nМергендикке тазасы,\nАкбалтайдын Чубагы\nБаатыр ай, жеткен экен казасы!\nКамчы бою капталдан,\nКолунда болот ок менен\nОшондо камбыл мерген бир койду!\nБаатыр ай, очогор тийди бооруна,\nЧубактын от чагылды төшүнө!\nОшондо өлөр-өлбөс жан менен,\nЖер көрүнбөс чаң менен,\nБээжинден алган сары алтын\nЧачып кетти көрдүңбү,\nКоркок болуп Чубагың элине\nКачып эле кетти көрдүңбү.\nОшондо бийөнгө тийип белине,\nКан Балтайдын Чубагы\nКачып эле кетти элине.\nИт-Өлбөстүн жалгыз жол\nСала качып кутулду,\nАркалуу күлүк Көгала\nАкбалтайдын жалгызын\nБаатыр ай, ала качып кутулду.\nАлакандай дин ыслам\n\fКайра тартып дыр койду,\nЧочко, жашылды кийип кубулду,\nКөкөтөйдүн Бокмурун,\nЖедигердин эр Шыгай,\nЭкөөнү катар бир койду.\nКатагандын кан Кошой,\nЭштектердин Жамгырчы,\nБокмурун менен эр Шыгай\nЭкөө окко учканда,\nКалып калган жети кан\nКайрат кылып баарысы,\nИчинде Кошой карысы,"
  },
  {
    "id": "2239",
    "text": "Экөө окко учканда,\nКалып калган жети кан\nКайрат кылып баарысы,\nИчинде Кошой карысы,\nКожожашка жабылды.\nКожожашка жабылып,\nКозголоң салып согушса,\nКаражой уулу Кожожаш\nКараса көзгө илинбейт,\nАйласы жетик артык ит\nКайда экени билинбейт.\nАдырга чыгып кутулуп,\nЖайнап жаткан бурутка\nЖамгырдай кылып жаа тартты,\nАдис болгон кыйын ит\nМөндүрдөй кылып ок атты.\nБолот октуу сыр келте\nҮнүн үнгө коштуруп,\nАны менен миң атып,\nАнын огу жеткиче,\nКолундагы сыр жебе\nМуну менен жүз атып,\nАраан ооз ак жебе\nАны менен элүү атып,\nАстындагы сыр келте\nАны менен кырк атып,\nЖайнап огу тийгенде,\nОшондо кабылан Серек эр өлүп,\nТөлгөчүдөй бөрү өлүп,\nКөк жал өлүп, сан өлүп,\nТөө көтөргөн Акаяр\nБалбандары дагы өлүп,\nАрча кандын Акжолтой\nОк жаңылып ошо өлүп,\n\fТөгөрөктүн төрт бурчка\nТөптөп кабар берчү эле,\nТөрө Шууту дагы өлүп.\nАркан үзөр Акжолтой\nМанаска жакын бала өлүп,\nБаабедин кандын Байчоро"
  },
  {
    "id": "2240",
    "text": "Төрө Шууту дагы өлүп.\nАркан үзөр Акжолтой\nМанаска жакын бала өлүп,\nБаабедин кандын Байчоро\nОшондо Байчоро бала дагы өлүп.\nОшондо жалгыз Алмаң көйкашка\nОшондо Бээжинге кирип кайрылып,\nЖалгыз калды Алакең\nБерендерден айрылып,\nКөөдөнгө батпай көп санаа,\nКөк жалың Алмаң эр жалгыз\nКөзүнүн жашы он талаа!\nКаарданып кагышып,\nАлдыңкы кара көп калмак\nКачпай туруп салышып,\nБадышалап бакырып,\n«Манастап!» ураан чакырып,\nАлдыңкы кара капырга\nАлакең айдап эле жүрдү сапырып.\nКаканчылуу Бээжинди,\nАлакең какайлатып кытайды\nКамап айдап жүрдү эле,\nИт-Өлбөстүн чөлүнөн\nАры өткөрүп Алмаң кан\nАйдап келип ийди эле.\nАнда-санда бакырып,\nКара талдай капырды\nКайра гана айдап сапырып,\nАрт жагынан кырк чоро\nТакоол болуп калыптыр,\nТалоон болгон кытайдан\nАлакең Чубактын өчүн алыптыр.\nБодур кумга келгенде,\nБоз атчанын бир кырган,\nКапчалга кирип келгенде,\nКаны түшүп колуна,\nОшондо Кара атчанын бир кырган."
  },
  {
    "id": "2241",
    "text": "Боз атчанын бир кырган,\nКапчалга кирип келгенде,\nКаны түшүп колуна,\nОшондо Кара атчанын бир кырган.\nАлакең Сарала менен зыргытып,\nБет алышкан кандарын\nБелге муштап Алмамбет,\n\fОшондо жем баштыктай ыргытып.\nОрто жерин Алмаң шер\nОюп калган кези экен,\nОшондо бир чекесин кан Төштүк\nСоюп калган кези экен.\nКак ортосун кырк берен\nКамап алган кези экен,\nАтын жыйнап бусурман\nТалап калган кези экен.\nСайлар толуп тоңкоюп,\nТолуп калган кези экен,\nКызыл алтын зер алып,\nӨлгөнүнөн калганы\nКапырай, оңуп калган кези экен.\nАсылың Алмаң киргенде,\nБээжинди көздөй тийгенде,\nКалың кытай, көп манжуу\nАкылы кетип антаңдап,\nШашып калган кези экен.\nКуюшканы үзүлүп,\nЭэри кеткен мойнуна,\nБаатыр ай, шашып жүргөн мындан көп.\nБасмайылы үзүлүп,\nЭс таба албай энтеңдеп,\nКачып жүргөн мындан көп.\nКызыл чоктуу кытайдын\nКыйыны кыргын болгон жер,\nТаш сайынган кытайдын\nДалайы гана кыргын болгон жер."
  },
  {
    "id": "2242",
    "text": "Кыйыны кыргын болгон жер,\nТаш сайынган кытайдын\nДалайы гана кыргын болгон жер.\nОшондо Жаң-Жуң баштап каны өлүп,\nКапырлардын эр Кара балбандагы өлүп,\nЖаңгыз калды Коңурбай.\nЖапаа тартып кыйкырып,\nЖаман болду доңуз ай.\nАлгаранын оозун\nБуруп жүрөт Коңурбай,\nОшондо токмоктой болгон айдар чач,\nТоктоно албай кыйкырып,\nЖулуп жүрөт Коңурбай.\nАйзакерден ыктуу кул,\nЖоонун айласын билген мыктуу кул,\nКаарданып сабылды,\n\fОшондо Кожожашка жалынды:\n«Бөлөгүн айтып нетейин,\nБаатыр, өлөңдөн күйгөн өрт жаман,\nӨңгөчө өздөн чыккан жоо жаман,\nСырдашың гана жаман, сыр жаман,\nСырыңды билип кетти эле,\nЖанагы сырттаның Алмаң ит жаман!\nЖана ачмак болду уйкумду,\nЖана Эртиштен тийип жылкымды,\nАлты ай Бээжин кан болуп,\nКөмүрдөй чачты мүлкүмдү,\nКырды эчен журтумду,\nБел байлаган белимди,\nӨрттөп ийди ал качкын\nБекип эле жаткан жеримди.\nКароолдун баарын жай кылды,\nКадимки Манас төрөсүн\nБээжинге минтип кан кылды."
  },
  {
    "id": "2243",
    "text": "Кароолдун баарын жай кылды,\nКадимки Манас төрөсүн\nБээжинге минтип кан кылды.\nТатытып эчен тузумду,\nТалап эле кетти кызымды.\nАчып кетти уйкумду,\nБашта кырк кан журт элек,\nБаатыр, кырып кетти журтумду.\nАйтканыма көнө көр, баатыр,\nБөлөгүн айтып нетейин,\nАлмамбет гана атып бере көр!\nАлмамбет атып өлтүрсөң,\nЖакшы кан Манас султанын\nБаатыр ай, тирүү кармап алабыз,\nБээжиндеги сексен кыз\nБаатыр, алпарып айгыр салабыз.\nОшондо эркек төрөсө\nКаканчылуу Бээжинге\nКан көтөрүп салабыз!»\nАкылын Калча айтканча,\nАңдып жүргөн Алмамбет\nКылыч колдо кыңгырап,\nАйбалта белде шыңгырап,\nСыр найза колдо ороктоп,\nОшондо белди бекем байланып,\nКүүгүм туман көздөнүп,\nТүн жалаңгыч түрдөнүп,\n\fОшондо күңгүрөнүп, күүлөнүп,\nЖетип калган кези экен.\nАч арслан түрдөнүп,\nАсты жагын карасаң\nАлты миң эрдин сүрү бар,\nАркасына карасаң\nАжыдаардын түрү бар,\nАч болотту шайланып,\nОозунан заары төгүлүп,\nБелестен чыкты оркоюп,"
  },
  {
    "id": "2244",
    "text": "Ажыдаардын түрү бар,\nАч болотту шайланып,\nОозунан заары төгүлүп,\nБелестен чыкты оркоюп,\nАжыдаардай көрүнүп,\nАлмамбет түрүн көргөндө,\nКалча кул акыл ойлоп калды эми:\n«Астындагы Сарала\nЖарышкан менен мал жетпейт,\nБу каарданган качкынга\nСалышкан менен ал жетпейт,\nКачымыш эле болуп калайын,\nМуну калың бир шорго малайын.\nКолума тирүү бул тийсе,\nИттен капкайдагы өчтү алайын.\nЖети баса бир кыйнап,\nМуну үшүнтүп өрткө салайын!»\nОшондо белеске чыгып Алмамбет\nСыр бараң менен бир койду,\nКаарына чыдабай\nКачып манжуу дыр койду.\nЭэр белдей белести\nАшып калды Коңурбай,\nАстындагы Алгара\nОлбуй-солбуй камчы уруп,\nКачып калды Коңурбай.\n«Манжууну кудай бергин», - деп,\nТегерегин карабай,\nЧындап кууду Алмамбет\nТегеле жанын аябай,\nЖете албай Алмаң сабылып,\nСаралага жалынып:\n«Бүгүн убарлашым Сарала,\nБашыңды жерге сала көр,\nАркардай арыш ала көр».\nАстындагы Сарала,\n\fАлакең Сарала санга салды эми,"
  },
  {
    "id": "2245",
    "text": "Башыңды жерге сала көр,\nАркардай арыш ала көр».\nАстындагы Сарала,\n\fАлакең Сарала санга салды эми,\nОшондо чаң созулуп калды эми.\nИт ай, эңкейишке келгенде,\nЭр Калчанын Алгара\nЭликтей колу сайылып,\nӨр таяна бергенде\nАлакеңдин Сарала\nЖал, куйругу жайылып,\nЧыңк ылдыйга киргенде,\nКоңурбайдын Алгара\nБукадай мойну бултулдап,\nӨр таяна бергенде,\nАлакеңдин Сарала\nЧакмактай көзү жылтылдап,\nКапырыңдын Алгара\nЭңкейишке киргенде,\nУзап кетет закымдап,\nӨр таяна бергенде\nАлакеңдин Сарала\nЖетип барат такымдап.\nБаатыр ай, Күрпүлдөктүн кайкы кыр\nЭңкейтип кууп алды эми.\nКубалашкан какыр түз,\nОшол какыр түзүндө\nСуур казган ийин жок,\nБуурусун тийген чийин жок,\nЖилик чагар ташы жок,\nАңгек, чуңкур аң да жок,\nТүз талаага келгенде,\nАлапайын таба албай,\nАсыл Калча эрениң\nЖетмек болду жакындап.\nСарала менен чу коюп,\nАсыл шериң жетти эми,\nЖеткен жерде Калчаны\nОң далынын күзгүгө\nАлакең оңтойлоп муштап кетти эми."
  },
  {
    "id": "2246",
    "text": "Асыл шериң жетти эми,\nЖеткен жерде Калчаны\nОң далынын күзгүгө\nАлакең оңтойлоп муштап кетти эми.\nОшондо астындагы Сарала\nМуштаганда Калчаны\nАргып-аргып түйүлүп,\nОшондо сынып кетпей сыр найза\nТүпкүч эле болуп ийилип,\n\fЭси ооп Калчанын\nЭэринен эр кетип,\nҮзөңгүдөн бут кетип,\nКөзү кетип алактап,\nБуту кетип салактап,\nСан манжуу, черик кайдалап,\nАйласы кетип Коңурбай\nКуюшканды кармалап,\nБегирээк кейип бакырып,\n«Мөндүлөп!» ураан чакырып,\nЭстесе сөзү кеч болуп.\nАкжолтой тууган Алакең:\n«Түп этектен алсам», - деп,\nЭки көзү төрт болуп,\nКолума тийсе капырды\nКурмандыкка чалсам, - деп,\nИчиндеги кара кан\nКочуштап жутуп алсам, - деп.\nКебез белбоо, кең өтүк\nКечилдин каны Коңурбай\nЭтектен кармай каларда,\nУзунунан саларда,\nКойдой башын кесерде,\nКоондой ичин жарарда,\nОшондо, Аргынкан уулу Ажыбай\nЖеликкенден кыйкырып:\n«Алаке!» - деп чакырып,\nЭэликтирип жулкунтуп,\nАзиз кандын беренин\nЭри өлгөндөй булкунтуп,"
  },
  {
    "id": "2247",
    "text": "«Алаке!» - деп чакырып,\nЭэликтирип жулкунтуп,\nАзиз кандын беренин\nЭри өлгөндөй булкунтуп,\nКайра тартып жетелеп,\nӨчкөн отун тамызып,\nӨлгөн жанын тиргизип,\nАндай кылган себеби,\nКызыккан бойдон Калчаны,\nКызырдуу Алмаң кайран шер\nКыйындап кууп алыптыр,\nБээжиндин дүмөк капкага\nАлакең жарым бута калыптыр,\nКытай кармап союуга\nАлакең жакындашып калыптыр.\nБул азабын көргөндө,\n\fАргынкандын Ажыбай\nАлакеңди кыйкыртып коштоп алыптыр.\n«Алаке, казып койгон ору бар,\nКачымыш болуп Коңурбай\nКайната турган шору бар.\nБалта менен чабуучу\nБайкасаң эчен зору бар.\nКоңурбайдын кара аты,\nКара атынын бар эле\nКапталында канаты.\nИрмешине көз жетпейт,\nУчкан карга болбосо,\nМындан бөлөк жан жетпейт.\nКечилдин каны Коңурбай\nБоо алышкан менен ал жетпейт.\nКубалай берсең теңелип,\nАчуу шайтан, акыл дос,\nАлөөкөнүн Коңурбай\nТирүү кармап албайбы ай!\nЭки көзүң тең чукуп,\nБул азапка салбайбы,\nКапкайда кегин албайбы,"
  },
  {
    "id": "2248",
    "text": "Тирүү кармап албайбы ай!\nЭки көзүң тең чукуп,\nБул азапка салбайбы,\nКапкайда кегин албайбы,\nБалааны мындай салбайбы!\nСыргак, Чубак эриң жок,\nАлаке, түбү түптүү капырга\nТеңеле бербе жөнү жок,\nБел байлаган белиң жок,\nБелиңе таңуу кылуучу\nБерениң Сыргак шериң жок.\nКарагандан как жалгыз,\nУшунтип кайрыларың дагы жок.\nКамыга бербе жөнү жок!»\nКайраттуу акыл көп айтып,\nКабылан Алмам - деп айтып,\nКамбардай болгон Алмаңды\nКайра салып жетелеп,\nКайнап жаткан калың кол,\nКазылуу жаткан кымбат жол,\nКан Кожожаш баш болуп,\nАлмамбет менен Ажымды\nКаптады белем ошо жол!\nКалың кытай, Кожожаш\n\fБалааны башка салыптыр,\nИт-Өлбөстүн чөлүндө\nАзизкандын жалгызын\nКапырай, тегеректеп алыптыр.\nКаз айланбас зоо жок,\nЖанына караан кылуучу,\nКабылан Манас тоо жок.\nБел байлаган бели жок,\nБет алышкан кыргында\nБеренинин бири жок.\nЧоң казат жайын сураба,\nКырылган адам сында жок,\nКыйкырып караан болучу,"
  },
  {
    "id": "2249",
    "text": "Беренинин бири жок.\nЧоң казат жайын сураба,\nКырылган адам сында жок,\nКыйкырып караан болучу,\nКымбаты Сыргак мында жок.\nОбодон жылдыз козгошкон,\nО дүйнөлүк достошкон,\nОйрону Чубак эри жок,\nОркоңдоп чыгып атуучу\nОйрон Манас шери жок!\nКарга айланар тоо таппай,\nКараан болуп берүүчү\nКадырман султан эр таппай,\nКүн мезгилин албастан,\nКүнүндө тынып калбастан,\nКүндөп-түндөп салышып,\nЖан таба албай турганы.\nЖети күнү аралап,\nЖетимиш жерден жара жеп,\nКачып кеткен кези экен.\nАргынкандын курганы,\nАлышып жеке турганы,\nАзизкандын тынары,\nАтышка кирсе акжолтой,\nАсылы канбай кумары.\nСарала менен ойнотуп,\nКез келгенин сойлотуп,\nЖети миңин майдалап,\nЖеткен жерден айзалап,\n«Жеткилеңи Кожожаш,\nОшол чочко кайдалап? »\nКандуу согуш, чоң майдан,\nКан акты белем, кең сайдан!\n\fЖүгүрсө тынбай жөлөнүп,\nЭти кызып алыптыр,\nЖем баштыктай кайран баш\nКапкара канга бөлөнүп,\nӨөдө-төмөн карабай,\nКан Азиздин жалгызы"
  },
  {
    "id": "2250",
    "text": "Жем баштыктай кайран баш\nКапкара канга бөлөнүп,\nӨөдө-төмөн карабай,\nКан Азиздин жалгызы\nӨлөмүн - деп санабай,\nТегерегин карабай:\n«Ок жаңылып кетет, - деп,\nАжалым минтип жетет», - деп,\nКытайдан кооп санабай.\nКүчөп кирди Коңурбай,\nАй Жаң-Жуң баштап карысын,\nАлек кылып талкалап,\nКелгендердин баарысын,\nКетирип кытай каруусун,\nСалышып жүргөн себеби,\nАлакең эрдин жөлөгү,\nБучкагына теңебейт\nЖалгыз Кожожаштан бөлөгү.\nТеңелбеген себеби,\nУй куймулчак Сарала\nТокуп кеткен эмеспи,\nАжыдаардын алдынан\nАтышчу зыйкыр окуусун\nАлакең окуп кеткен эмеспи.\nИч этинен суп көйнөк\nАлакең кийип кеткен эмеспи.\nАтышуучу амалын\nКытайдын билип кеткен эмеспи.\nАйры белес кезеңди\nАшкандан Алмаң коркпогон,\nАлтын менен дилдесин\nЧачкандан Алмаң коркпогон.\nКара кытай, манжууну\nАйдаштан Алмаң коркобу,\nКолуна тийсе Коңурбай\nЖайлаштан Алмаң коркобу!\nКытай милек сында жок,\nБаягы кылчайбай кеткен турбайбы,"
  },
  {
    "id": "2251",
    "text": "Жайлаштан Алмаң коркобу!\nКытай милек сында жок,\nБаягы кылчайбай кеткен турбайбы,\nКырк чоро кыраан мында жок!\nКызыл айза зулпукор\n\fКынап жүрөт Алмаң шер,\nБаягы кыйрашкан кыргын казатта\nЧыдап жүрөт Алмаң шер.\nТемирден тарткан капырдын\nТорунда жүрөт Алмаң шер,\nКара калмак, шибээнин\nКолунда жүрөт Алмаң шер,\nКүнү да жок, түнү жок,\nКүн мезгилин алган жок.\nАзизкандын чолпону\nКапырай, өлгөн менен арман жок.\nИт-Өлбөстүн чөлүндө.\nКүркүрөгөн Күн Жаң-Жуң\nКүчөп кыргын саларда,\nАзизкандын Алмамбет\nАйлакер эриң жетти эле,\nКүпсөрдөй болгон Жаң-Жуңду\nБоз кериктин үстүнөн,\nБолжолу жок кайран шер,\nКөмө коюп өттү эле.\nАлакеңдин ач албарс\nКызыгып кындан тартканда,\nКан ичпей кынга кирбеген,\nИрмесе куру кайтпаган,\nТаш чапса бөлбөй жүрбөгөн,\nОйкуманы колго алып,\nОшо тушта манжууга\nОйронуң Алмаң жетти эле,\nЖеткен жерде Жаң-Жуңду\nОн эки бөлүп кетти эле.\nКүн Жаң-Жуңу өлгөн соң,\nАлөөкөнүн Коңурбай"
  },
  {
    "id": "2252",
    "text": "Жеткен жерде Жаң-Жуңду\nОн эки бөлүп кетти эле.\nКүн Жаң-Жуңу өлгөн соң,\nАлөөкөнүн Коңурбай\nЖалгыздыкты көргөн соң,\nКаарданып бакырды,\nКожожашты чакырды.\n«Бел байлаган белимди,\nБейлеп турсаң Кожожаш,\nКырып ийди бу качкын\nМелтиреген шеримди,\nКалың казды орумду,\nКайнатты далай шорумду,\nКырып ийди көрдүңбү,\n\fКыйла кытай зорумду.\nЖүргөнүнөн чаң чыкты,\nДобушунан жан чыкты,\nУмачтай ачты уйкумду,\nУпурак кылды журтумду!\nАлмамбет көздөп албасаң,\nКаканчылуу Бээжинди,\nКакайлатып кытайды,\nСараласын минет ко,\nСанат кылып журтуна\nСандатып айдап кирет ко.\nКудай бу качкын кулду урат ко,\nКаканчылуу Бээжинди\nАчуусу келсе бу качкын\nАйдап жүрүп кырат ко,\nБейпайды чогуу салат ко,\nӨлчөөсүн көрчү бу качкын\nӨлбөгөн жерде калат ко,\nЭптеп жүрүп мент кылып,\nЭчендин башын алат ко».\nОозун жыйып алгынча,\nАлты миң кытай, сан калдай\nАралап кирип кол салган,\nАлакең сындуу эр кандай.\nАстында тулпар Сарала,"
  },
  {
    "id": "2253",
    "text": "Алты миң кытай, сан калдай\nАралап кирип кол салган,\nАлакең сындуу эр кандай.\nАстында тулпар Сарала,\nИт-Өлбөс деген талаада,\nКебез белбоо, кең өтүк\nКечилдин каны Коңурбай\nЖебеден мурун жетти эле,\nЖеткилең туйгун Алмаң шер\nАлгаранын үстүнөн,\nАрсландай Калчаны\nКөмө коюп өттү эле.\nКалчасы аттан түшкөндө,\nАлты миң калдай, сан кытай\nАралаша кол салып,\nЖабылып кытай кеткенде,\nЖаа тарткан айзакерлери\nЖабыла баары жеткени,\nОйронуң Алмаң шериңди\nОртого алып кеткени.\nЖаман жанга күч келип,\n\fАйзалар сынып бүктөлүп,\nАлат күн, дүйнө, оңбой кал,\nАманат жанга күч келип,\nАлтымыш күнү аралап,\nАсылың чыгып кутулду,\nАлтымыш жерден жара жеп.\nЖетимиш күнү аралап,\nАлакең чыгып кутулду,\nЖетимиш жерден жара жеп.\nБошоп Алмаң чыкканда,\nМөндүрдү көр, чокту көр\nБөлүнө тийген окту көр.\nЖамгырды көр, жааны көр,\nЖабыла тийген окту көр.\nЖаңжуулап ураан чакырып,\nЖабылган кытай колду көр,\nКожожаш өңдүү зорду көр,"
  },
  {
    "id": "2254",
    "text": "Жабыла тийген окту көр.\nЖаңжуулап ураан чакырып,\nЖабылган кытай колду көр,\nКожожаш өңдүү зорду көр,\nАраан ооз ак келте\nАла коюп миң атат,\nАрдыккан жок Кожожаш.\nКолундагы сыр бараң\nКозголуп алып Алмамбет,\nОңго ооп бир атып,\nОн эчесин кулатып,\nСолго ооп бир атып,\nАлакең солтондорун кулатып.\nАлыскы кара капырды\nМылтык менен койгулап,\nАстына жакын келгенин\nАлмаң сыр найза менен сойгулап.\nБоз алалуу туу болуп,\nКытайлар бой-бойлогон чуу болуп,\nКачып кытай сабылып,\nКаран калган Кожожашка жалынып,\nКакайлап кытай жүгүрүп,\nАлмамбет түрүн көргөндө,\nКайран жандан түңүлүп.\nБолот учтуу сыр найза\nБолумдуу Алмаң төрөңүз\nБолбой кармап имерип,\nБодурлуу кытай сан колдун\nТобун чечип жиберип,\n\fАлты миңин майдалап,\nАтышкан чочко кайдалап,\nЖети миңин майдалап,\nЖеткилеңи жанакы\nКожожаш акмак кайдалап.\nКылымдын баары козголуп,\nКырылып калмак, сан калдай\nТополоңу тоз болуп,\nБейжай кытай күчөптүр,"
  },
  {
    "id": "2255",
    "text": "Кылымдын баары козголуп,\nКырылып калмак, сан калдай\nТополоңу тоз болуп,\nБейжай кытай күчөптүр,\nБээжинден бери козголуп,\nКаражой уулу Кожожаш\nКаарданып туруптур.\nКаныңыз Алмаң төрөгө\nКатуу амалды кылыптыр.\nКатуу амал кылган себеби,\nКаражой уулу Кожожаш\nБээжиндин болгон жөлөгү.\nКөк байталын токуган,\nАлакеңден Кожожаш\nҮч айча мурун окуган.\nАдис болгон эр ошол,\nАтка оюнчу, жөө күлүк\nАмалды салар кези ошол.\nАлтымыш күнү атышып,\nАлдырбай койгон Алакең.\nКараса көзгө илинбейт,\nКапырлардын Кожожаш\nКайда экени билинбейт.\nЧамасы кетип эндиреп\nАзизкандын Алмамбет,\nАстындагы Сарала\nБашын жерге салалбай,\nБаштагыдай арышты\nСарала буудан алалбай,\nЖерден каптап чаң кетип,\nАлакеңден ал кетип,\nБаатыр Манас дагы жок,\nБиттейинде биригип,\nБармактайда баш кошкон,\nБайкаса чоро дагы жок,\nАкбалтайдын Чубак жок\nУшундай мүшкүл көргөндө,\n\fАжыратып алуучу\nАкжолтой Сыргак дагы жок.\nКылчайгыс кырк кан эл экен,"
  },
  {
    "id": "2256",
    "text": "Ушундай мүшкүл көргөндө,\n\fАжыратып алуучу\nАкжолтой Сыргак дагы жок.\nКылчайгыс кырк кан эл экен,\nКыстоо салып Алмаңды,\nТегеректээр кези экен.\nКаарданып капырлар\nКаражой уулу Кожожаш\nОртого алган кези экен.\nБайгамбар ак, дини ак,\nБадыша Алмаң кайран шер,\nКырк уруу кытай кырылып,\nКыйының Алмаң келгенде,\nӨлүгү тоодой жыйылып,\nКезиккен кытай чыркырап.\nАлмамбет жалгыз болгон соң,\nБет алдына келгени\nКачып кытай дыркырап,\nАрсландай Алакең\nАйдап кирип келгенде,\nБөлөк-бөлөк быркырап.\nТолопоюн тоз кылып,\nТоктотпой айдап капырды:\n«Тобокел!» - деп, үн салып,\nБээжинди көздөй сапырды.\nКайраттанып каканчы\nКалың кытай жыйылды,\nЭл эсебин алганда\nЭзкарасы баш болуп,\nКырк миң балбан кырылды,\nУялуу журт кытайдын\nУрушу кайдан тыйылды.\nЖаңгыз Алмаң көйкашка\nЖалпы кытай жыйылды.\nЖабылып кытай аянбай,\nЖалгыз Алмаң берендин\nБашына салды кыйынды.\nКара жаак ач болот\nКолдо жүрөт кыңгырап,\nКожожаш менен Коңурбай"
  },
  {
    "id": "2257",
    "text": "Башына салды кыйынды.\nКара жаак ач болот\nКолдо жүрөт кыңгырап,\nКожожаш менен Коңурбай\nБул экөөнөн башканы\nБучкагына теңебей,\nАлакең жүрөт зыңгырап.\n\fЖамгырдай кылып жаа тартып,\nЖалпы кытай жабылып,\nЖөө күлүк менен Канжаркол\nБир жагынан камынып,\nАлтымыш күнү алышты.\nБир жагынан Каражой,\nКытайлар аңдып калышты.\nАлыш кылган чоң майдан\nКырк күнчүлүк чөл ошол,\nКазасы жетип Алмамбет,\nКаран болчу жер ошол.\nКебез белбоо, кең өтүк\nКечилдин каны Коңурбай\nКерүүдөн чыкты керилип.\nКоңурбайды көргөндө,\nКан Алмамбет жалгыз кул\nКаарданып тура албай,\nТирүү жүрсөм жыйган бер,\nӨлүп калсам ыйман бер,\nСарала менен самсытып,\nСанжыргалуу Алмамбет\nАчып көздү-жумганча,\nАндай-мындай дегенче,\nКоңурбайга жетти эми,\nЖеткен жерден Алмаң шер\nАлгаранын үстүнөн,\nКечилдин каны манжууну\nКөмө коюп өттү эми.\nСарала менен бурулуп,\nКан Алмакең жеткиче,\nСарала буудан жүгүрүп,\nАласасы келген соң,\nАйбандан күлүк Сарала"
  },
  {
    "id": "2258",
    "text": "Кан Алмакең жеткиче,\nСарала буудан жүгүрүп,\nАласасы келген соң,\nАйбандан күлүк Сарала\nТизеси жерге бүгүлүп,\nЖыгылып жетпей сүрдүгүп,\nМүдүрүлүп кеткенде,\nБашында алтын калканы\nУчуп жерге жеткенде,\nАт оюнчу, жөө күлүк\nКазыналык чоң мерген,\nКаражой уулу Кожожаш\nМергендикке тазасы,\n\fМелтиреп кармап сыр бараң\nБелен турган машасы\nБашында алтын калканын\nБерен Алмаң көйкашка\nКөтөрүп башка салгыча,\nАманат жанды бекитип,\nБек камынып алгыча,\nТартып ийди Кожожаш,\nТалкан болду асыл баш.\nАлакең окко учканда,\nКапкараңгы түн болуп,\nКайрылгыс мүшкүл күн болуп,\nКаргылуу жерден айрылып,\nАлакең өтүп кеткенде,\nКайран шерден айрылып,\nДин бусурман кайгырып.\nКан Алмамбет өлгөндө,\nКалайык ыйлап, кан ыйлап,\nДин бусурман баары ыйлап.\nЭэр токум үстүндө,\nТуйлап чыкты Сарала,\nЖанбашка ок жаңылып,\nҮч бут менен жүгүрүп,\nАманат жанды моминтип,\nКыйнап чыкты Сарала.\nБетеге башын кайсактап,\nОттоп чыкты Сарала."
  },
  {
    "id": "2259",
    "text": "Аманат жанды моминтип,\nКыйнап чыкты Сарала.\nБетеге башын кайсактап,\nОттоп чыкты Сарала.\nКулуну калган эмедей\nТура калып кишенеп,\nЖоктоп чыкты Сарала!\nКыймалуу жактан чалдырып,\nКыйындардын баарысын\nКытайга белек алдырып,\nКайран башка күн түшүп,\nКүн көрүнбөй түн түшүп,\nБээжинге кирип кайрылып,\nБерендерден айрылып,\nКаз айланбас зоосу жок,\nКаранды тарткан бусурман\nАжыратып алуучу\nБайкасаң,\nАлмамбет баатыр тоосу жок.\n\f«Алакандай бусурман\nЭчен азап көрдү», - деп,\nАлты күлүк ат менен,\nАлакандай кат менен,\nЭр Манаска чаптырып.\nЫрамандын Ырчы уулун\nЫчкыры түпөк төрт муундун\nАйкырып салып кеп айтып:\n«Арслан Манас, - деп айтып,\nБел байлаган белдерден,\nБелгилүү Манас кабылан,\nАйрылдык асыл шерлерден.\nИт-Өлбөстүн чөлүнөн\nСогушуп жатып кайрылдык,\nАлмамбет, Чубак арслан шер,\nУлак кандын Сыргак эр,\nКырк кыраандын ичинен\nОн экиден айрылдык,\nКалыңдап казды оруңду,\nКайнатты минтип шоруңду,"
  },
  {
    "id": "2260",
    "text": "Кырк кыраандын ичинен\nОн экиден айрылдык,\nКалыңдап казды оруңду,\nКайнатты минтип шоруңду,\nӨлтүрдү Алмаң чоңуңду.\n«Мекеге чейин кууйм», - деп,\nБейжайлуу кытай калың журт\nМомундай салды сонунду.\nБейпай кылды белиңди,\nТополоңун тоз кылып,\nКырды ыстам элиңди.\nКыйыным Алмаң дагы жок,\nБаатырым, ким токтотот чебиңди?\nКырк кан эли козголуп,\nКапырлар каарданып алыптыр.\nКаканчылуу Бээжинден\nКез болгон адам оң болбойт,\nМузбурчак, Көкчө кан өлдү,\nБу Бээжинге кезиккен жандын баары өлдү.\nКытайлар эми күчөп алыптыр,\nБирөөбүз аман кайтпайбыз,\nТопон суу тоздоп кирбеген,\nТозоку кытай эл экен,\nТоспой эсен тартпайбыз», -\nДеп, ошондо муну айтып,\nӨлбөй-житпей шалайып,\n\fАлакандай жазган кат,\nКараса Манас алайып,\nАлакең жазган кат экен,\nКатын тиктеп караса,\nКайгырып жазган кайран шер,\nЫсламдын аты экен.\nМанас кан,\nМенин киндик кан тамган Бээжинге,\nДене каным төгүлдү,\nАрслан Манас жан досум,"
  },
  {
    "id": "2261",
    "text": "Манас кан,\nМенин киндик кан тамган Бээжинге,\nДене каным төгүлдү,\nАрслан Манас жан досум,\nАтыңды оңдоп токуп кет:\n«Арсланым досум өлдү», - деп,\nЖакшылап куран окуп кет.\nКүн тийбес шаарын сүзүп кет,\nКөп токтобой бул жерге\nКүдөрүң менден үзүп кет!»\nАлакең катын көргөн соң,\nКаарданып кеп бүтөп,\nКарады Манас оңгурап,\nКаңырыгы бек түтөп.\nБаатырың, баатыр Манас атанып,\nИмерилип кайран шер,\nИтелгидей кайран көз,\nИрмебей көзгө жаш алып,\nЖаралуу Манас жабыркап,\nКабырга сөөгү сөгүлүп,\nКаныңдын көөнү бөлүнүп,\nКаарданып алганда,\nБетин карап отурсаң,\nКан ичмеси бек кармап,\nБайпак-байпак түк чыгып,\nОшондо Манас түпүлдөп.\nАлакең сырын укканда,\nКаарданып күрүлдөп.\nАрсландай көзү жайнады,\nКаалгадай кайран тиш,\nКаның Манас кабылан,\nБөлө-бөлө чайнады.\n«Эгиз козу түгөйүм,\nЭгиздерди жеп алып,\nЭми кантип жүрөйүн!\nАлданын салган буйругу\n\fМоюнга келди көрбөсөм,\nАсылдардан айрылып,\nАңкайып куруу тартканча,"
  },
  {
    "id": "2262",
    "text": "Алданын салган буйругу\n\fМоюнга келди көрбөсөм,\nАсылдардан айрылып,\nАңкайып куруу тартканча,\nМен Бээжинге кирип өлбөсөм,\nКечилдин каны Коңурбай\nБашын кесип албасам,\nКаражой уулу Кожожаш\nАлмамды сойгон беренди\nКармап алып талаага\nКурмандыкка чалбасам.\nАлтайда кара кытайды\nАлтай айдап жүрбөсөм,\nКаңгайда кара калмакты\nКаңгайга айдап кирбесем.\nБейили жаман кытайды\nБээжинге чейин сүрбөсөм,\nМанас болбой өлөйүн,\nКыйындардан айрылып,\nКыйналып карап тургуча,\nТуубай туна чөгөйүн.\nКүрмө кийген калдайдын,\nКүчтүүсүн кармап алайын.\nТаш сайынган кытайдын\nТазасынан өлтүрүп,\nАлмамбет өчүн алайын.\nТуура жерин тул кылып,\nТирүү тийген кытайды\nКыяматка кул кылып,\nУшинтип өчүм алайын!»\nКайгырып айкөл турганда,\nАйласын таппай бусурман\nАң-таң калып буркурап,\nАраң турган көк жалга\nКудай урган бусурман\nАрызын айтып чуркурап.\nКээ бирөөлөр кеп айтып,\nАтым жалгыз деп айтып,\nКөбүнчө тантык кеп айтып,"
  },
  {
    "id": "2263",
    "text": "Арызын айтып чуркурап.\nКээ бирөөлөр кеп айтып,\nАтым жалгыз деп айтып,\nКөбүнчө тантык кеп айтып,\nӨзүм жалгыз деп айтып.\nКаарданды Манас кан:\n«Атым жалгыз дегендин,\nАтаңдын көрү, бусурман,\n\fАтын союп кошуп жейм,\nӨзүм жалгыз дегендин\nӨзүн союп дагы жейм,\nАлым начар дегенди\nАзыр союп кошуп жейм!\nЭрмегим өлсө, жан өлсө,\nЭрендердин баары өлсө,\nЭмне жооп кыласың,\nЭселек тууган чочко журт,\nСен, не былжырап турасың?\nКайратсыз болсоң, жаман журт,\nКалың элди кырасың,\nСапырылсаң баарыңар,\nСары изиңе чөп салып,\nСапыра кууп албайбы,\nСаруулаган жаман журт\nАла болсоң кытайың\nБаарыңды кырып салбайбы!»\nКан Манас минтип турганда,\nКалың элиң былкылдап,\nБолбой журтуң болкулдап,\nБолумдуу турган айкөл шер\nБир кыйкырып ийгенде,\nБоконо сөөгү болкулдап,\nТилден калып бусурман\nБаары чогуу солкулдап.\nЭрендин баары күйүнүп,\nКайраты жок жамандар\nКайран жандан түңүлүп,\nКөздөрү кетип алайып,\nКөп журтуң кейип турду эле,"
  },
  {
    "id": "2264",
    "text": "Кайраты жок жамандар\nКайран жандан түңүлүп,\nКөздөрү кетип алайып,\nКөп журтуң кейип турду эле,\nКан ичме Манас кабылан\nЭми кайратты мыктап кылды эле.\nКечээ Кокондогу кожого\nКолу жетип турганда,\nБукардагы Муңчуну\nБузуп турган кезинде,\nАлты шаар, Анжиян,\nАягы Кокон, Маргалаң\nУшуларга дүмөктү\nСалып турган кезинде,\nАлты миң жамбы, миң кундуз\n\fАлымды минтип ушинтип,\nАйда сабап сарттардан\nАлым алып турганда,\nЖер жүзүнө бузукту\nСалып турган кезинде,\nАсмандан түшкөн боз кисе,\nКайран жанга дос кисе,\nКээ бир аадан кеп айтат:\n«Коконго кордук салганда,\nТартып келген кисе», - деп,\nБилген адам кеп айтат:\n«Асмандан түшкөн боз кисе,\nАманат жанга дос кисе.\nКыйкырып белге чалганда,\nКырк чилтен жолдош бир болгон.\nАйкырып белге чалганда,\nАк эшен кошту баштаган.\nАтыша чыгып жоо келсе,\nАйдап жүрүп кыйкырып,\nКабылан, такыр кырып таштаган».\nАккуласын байлаган,\nАтыша жоо кез келсе\nАлардын шору кайнаган."
  },
  {
    "id": "2265",
    "text": "Кабылан, такыр кырып таштаган».\nАккуласын байлаган,\nАтыша жоо кез келсе\nАлардын шору кайнаган.\nКолдогону Кожосан\nКолтугунда камынып,\nКара чаар арслан\nКапталында чамынып,\nКытайга кыргын салууга\nКыйының төрөң камынып.\nТулпардан сонун Аккула\nЖелгенине жел жетпес,\nБасканына мал жетпес,\nКара байыр казанат,\nКалбыр өпкө, жез канат.\nАлты ай минсе арыбайт,\nАсылыңдын Аккула\nАлтымыш асый болгончо\nАзуусун сөйкөп карыбайт.\nОк өтпөгөн суп жабуу -\nКаныкей канчык жасаган\nАккулага куп жабуу.\nАйбалтаны колго алып,\n\fКаарданып күпүлдөп,\nБек кармаган чеп таштан\nОшондо Манас дүпүлдөп,\nБерениң Манас көй кашка.\nАрслан кайдан аянып,\nАккелтени таянып,\nИчке басып төтөлөп,\nАккуланы жетелеп,\nКороздой болгон кайран шер\nКолдоюп карап турганда,\nОшондо Каражой уулу Кожожаш\nТизеси жерге бүгүлүп,\nЖебеден мурун жүгүрүп,\nМергендиги ашынып,\nБелесте кара кыяга\nКожожаш жетти жашынып.\nКызыл кийим кийинип,"
  },
  {
    "id": "2266",
    "text": "Мергендиги ашынып,\nБелесте кара кыяга\nКожожаш жетти жашынып.\nКызыл кийим кийинип,\nБүргөдөн бетер түйүлүп,\nАстында кытай көп жаң-жуң\nКачып берди дыр коюп.\nМанастын өзүн атса ок өтпөйт,\nАстындагы Аккула.\nАңдып турган Кожожаш\nОмурткага бир койду.\nЖебенин огу жеткени,\nЖеткен жерде Аккула,\nОоз омуртка сөөгүн\nТаарый берип кеткени.\nКабыландын Аккула\nКүрөөдөн кара кан кетти,\nКүрсүлдөп Манас султаның\nБадышаңдан ал кетти,\nКабыландын Аккула\nБир кишинеп алганы,\nТегеренип Манаска\nЭэгин артып калганы.\nОшондо көрдү Манас кан,\nДүнүйөнүн жалганын,\nАрдай күлүк куланын\nКашык каны калбады,\nКоштоюн десе турбады,\nКутпаны көздөй бет алып,\n\fТоо кулаган эмедей,\nКургуруңдун Аккула\nОшо кезде кулады.\n«Азаптуу дүйнө оңбо», - деп,\nАрман бир кылып тура албай,\nБадыша бармакты жара чайнады.\nАлача моюн ак шамшар\nАла коюп кайран шер\nАккуланы чалганы.\n«Өлчөөсүз дүйнө оңбой кал,\nӨлбөй кантип жетем, - деп,"
  },
  {
    "id": "2267",
    "text": "Ала коюп кайран шер\nАккуланы чалганы.\n«Өлчөөсүз дүйнө оңбой кал,\nӨлбөй кантип жетем, - деп,\nТаласты аман мен көрсөм,\nКагылайын Аккуламдын көкүлүн\nБелекке жыттап кетем», - деп,\nКулагы менен көкүлүн\nБерениң кесип алды эми.\nКуркурата кур жыттап,\nКуушуруп кармап кур жыттап:\n«Курдашым Кулам», - деп жыттап,\nБерениң Манас көк жал кан,\nМээнеттүү жанга күн түшүп,\nБек кейип турду кабылан.\nБерениң кайдан аянып,\nАккелтени таянып,\nАккула окко учуруп,\nАлмамбет шейит кечирип,\nКанатынан кайрылып,\nКара бир кылып отурган,\nКан Чубактан айрылып,\nКыраандардын барында\nКызыталак Бээжиндин,\nКыздарын талап көп алып,\nКаран күн түшүп башына,\nАйкөлүң кыраандарды жеп алып.\nКайнап жаткан Бээжинге\nКачырып айза бир сунуп,\n«Алтынды талап көп алып,\nО кудай, алдырып кетмек болдум ээ,\nАсылдарды жеп алып.\nАлмамбет астыга жүрсө ак жолум,\nСыргагым айдап жүрсө сан колум.\nСан колумдан айрылып,\n\fСары оору тиер кез беле!"
  },
  {
    "id": "2268",
    "text": "Сыргагым айдап жүрсө сан колум.\nСан колумдан айрылып,\n\fСары оору тиер кез беле!\nСанжыргалуу Чубагымдан айрылып,\nҮшүнтүп кетер чак беле?!\nКече Жылгындынын оюнда,\nКең Таластын боюнда,\nЖаяны кесип жечү элем,\nЖанымда Чубак бар болсо,\nЖаң-жуңду бузам дечү элем.\nТынч жатканда курган жан,\nКазыны кесип жечү элем,\nКадырман Алмамбет карап турганда,\nМаа кагышчу кайдан дечү элем.\nКара болот зулпукор,\nКөөлөшөрмүн дечү элем,\nКарап Сыргак турганда,\nОн сегиз миң ааламды\nКурган жан, жөөлөшөрмүн дечү элем!\nОк өтпөгөн келбото,\nКийишермин дечү элем,\nОйрон бир болсо жанымда,\nОн сегиз миң ааламга\nМен тийишермин дечү элем!\nОң жагымда орусту\nОруп турган кезимде,\nКыр жагымда кытайды\nКыра турган чагымда,\nКыңкайбай Бээжин кайрылып,\nКызыталак кайдан кайрылам,\nЭми кыраандардан айрылып,\nАлмамбет, Чубак аты уйкаш,\nАзирет тийбес Бээжинге\nАлым келет дедимби,\nАтышып жатып бул жерде,\nАрсландардан айрылып,"
  },
  {
    "id": "2269",
    "text": "Азирет тийбес Бээжинге\nАлым келет дедимби,\nАтышып жатып бул жерде,\nАрсландардан айрылып,\nАман кетем дедимби.\nЖе кудай, капырды кырган шер кылдың,\nАлакемден айырып,\nКудай, мынчалык неге кем кылдың?!\nАрга жүгүн артып кет,\nАйласы жок шум жалган,\nЭми аманатың тартып кет.\nКыясы кымбат Бээжинден\n\fКызылды минсем өтөмүн,\nЭрендерден айрылып,\nЭми жалгыз кантип кетемин.\nАдырда жылкы алабаш,\nАргымак буудан аралаш,\nАны жыйып алуучу,\nАркада эркек бала жаш.\nАрбайтып жалгыз таштабай,\nАлмамбет, Чубак ала жат.\nАккуладан айрылып,\nАрбайып жөө турамын,\nАлмамбет, Чубак тууган жок,\nЭми кандай гана айла кыламын?!»\nКаарданып турганда\nОн эки кылым салбаган,\nОшо кезде Айкөлгө\nУкурук кайрар калбаган.\nОшо кезде Айкөлүң\nКаарданып келди эми,\nАсынганда айдалынын айнеги,\nАйкашкан жоого бир койсо,\nАманат жандын бардеги.\nКечээ кабылан Манас канзаадам,\nЫрыскысы Алтайда\nЖөнөп жаткан кезинде,\nЭнекеси Чыйырды"
  },
  {
    "id": "2270",
    "text": "Кечээ кабылан Манас канзаадам,\nЫрыскысы Алтайда\nЖөнөп жаткан кезинде,\nЭнекеси Чыйырды\nТөрөп жаткан кезинде,\nКудай кылган убара,\nБайбиченин алдына\nКелген экен ошондо\nБир аксакалчан дубана:\n«Байбиче, айтканыма көнгүн, - деп,\nАрслан экен бу бала,\nЖашы он экиге келгенде,\nАманат кылып бергин», - деп,\nОшондо берген болот ок.\n«Кайкайып турган кайран бел,\nБүктөгөндө атсын, - деп,\nАлмадай болгон куу башка,\nКүч келгенде атсын, - деп\nАманат жандан түңүлүп,\nЖадаганда атсын, - деп,\n\fАтасы капыр муталак,\nКамаганда атсын», - деп,\nТөрөгөндө оозандырып кабыштап.\nОйрон энең Чыйырды,\nКаныкей экөө биригип,\nБекиткен экен ал окту,\nАколпоктун жакасына табыштап.\nЖакасын кармап жалдырап,\nЖанагы көк жал турганда\nАлмамбет санап күйүнөт,\nЖакага тиккен жалгыз ок,\nКолго топчудай болуп илинет.\nОк колуна тийгенде,\nКабылан токтобой сөгө калды эми,\nЖакшы атар жарым дарыны\nКабылан Аккелтенин оозуна"
  },
  {
    "id": "2271",
    "text": "Кабылан токтобой сөгө калды эми,\nЖакшы атар жарым дарыны\nКабылан Аккелтенин оозуна\nКүпсөрдөн алып куйду эми,\nБаякы касиеттүү болот ок\nКүр дегизе урду эми.\nЖеткилең кылган дүрбүнү\nЖети имерип толгоду,\n«Жеткен жерди көргүн», - деп,\nБадыша жети аркан жерге болжоду.\n«Тобокел!» - деп, дүрбүнү\nОн имерип толгоду,\n«Тиктеген жерди көргүн», - деп,\nОн аркан жерге болжоду.\nКайран төрө кабылан\nКайра байлап кабыштап,\nКадимки чоң дүрбүнү\nАккелтенин үстүнө\nКошо байлап табыштап,\nАсыл төрө туйгунуң,\nАккелте колго алды эми,\nЭэр белдей кара таш\nЭрикпей кармап бадышаң,\nОшондо арта салды эми.\nМунарыктап учтанган,\nБулуңгур болуп бурчтанган,\nБуйруксуз кара капырдын\nБурчун көрүп калды эми,\nКумурскадай кайнаган,\n\fКурчаган кара капырдын\nЖуртун көрүп калды эми.\nЖер айланып тоз болгон,\nКабар алып канынан\nТоксон Бээжин козголгон.\nЭчен сонун жан болгон,\nКаарданып мактанып,\nБээжинге Кожожаш чочко кан болгон."
  },
  {
    "id": "2272",
    "text": "Эчен сонун жан болгон,\nКаарданып мактанып,\nБээжинге Кожожаш чочко кан болгон.\nБейилдүү кара капырдын\nБектерин жыйнап алыптыр,\nБерени Калча, Кожожаш,\nБаарысы тогуз кан болуп,\nКапырлар мактанып жатып калыптыр.\nЧынчы кандан Кожожаш\nЧын мактанып алыптыр:\n«Кара сууда кеме жок,\nКытайлар, кайран башым турганда,\nСилерге каш кайтарар эме жок.\nӨзүмдөн башка төрө жок,\nАтышып кыргын болгондо,\nБуруттун Алмамбетин аңтардым,\nАкбалтайдын Чубагын,\nАңылдаган чунагын\nБу Бээжинден каңтардым.\nЧындап жиним келгенде,\nБолоттон согуп ок кылдым,\nКара калпак кыргагын\nБу Бээжинден жок кылдым,\nКайраты жок жаманын\nТирүү бойдон кармадым,\nКаарыма тийгенде,\nКан Манастын кырк чоро\nОн экисин жайладым.\nТирүү жүргөн буруттун\nТилегин минтип куруттум.\nТим эле каны Манасты\nБелеске минтип улуттум.\nКаяшаяк бергенин\nТим эле минтип куруттум.\nӨлбөй жүргөн арсыз жан,\nӨлбөймүн деп жутунат.\nЖаралуу Манас көк жалдын"
  },
  {
    "id": "2273",
    "text": "Тим эле минтип куруттум.\nӨлбөй жүргөн арсыз жан,\nӨлбөймүн деп жутунат.\nЖаралуу Манас көк жалдын\n\fАтын атып таштадым,\nЭми жалгыз кайда кутулат?\nЖаралуу Манас султанын\nЖабылып кармап алалык,\n«Үпү» деген дарыдан\nЖарасына салалык,\nЭптеп-септеп Манасты\nАйыктырып алалык,\nӨлтүрбөстөн житирбей,\nБайлап барып Бээжинге,\nБээжиндеги кырк шуркут,\nКазыналык катынга\nАмыз кылбай Айкөлдү\nАлпарып айгыр салалык.\nКалк атасы Манастан,\nКаалап тукум алалык.\nОшо кайнап жаткан катын-кыз\nАлпарып айгыр салалык.\nКыз, катындан кыйындап,\nЭркек уул туулса,\nКаканчылуу Бээжинге\nКарыкандын ордуна\nАлтын таажы кийгизип,\nАлтын такка мингизип,\nАлакандай Бээжиндин\nБирдигин берип билгизип,\nКалкка кабар салалык.\nКаканчынын өзүнө,\nУшундан эркек уул тууса,\nКан көтөрүп алалык» -\nДеп, ошонтүп, Кожожаш,\nКалмактардын кара арак,\nКадимки көөкөр менен бир арак,\nКөмкөрүшүп ичишип,\nКөтөрүшүп жутушуп,\nКолодон кылган бурканын"
  },
  {
    "id": "2274",
    "text": "Кадимки көөкөр менен бир арак,\nКөмкөрүшүп ичишип,\nКөтөрүшүп жутушуп,\nКолодон кылган бурканын\nАйдарым какыр талаага\nАса байлап салыптыр,\nКоло жездүү бурканга\nКобо калып чокунуп,\nКапырлар тобо кылып калыптыр.\nКаарданып бакырып,\n\fКандарынын баарысы\nКакайлап ураан чакырып,\nКаарданып дүрүлдөп,\nКожожаш жатат күпүлдөп,\n«Кызыл кындуу кытайдын\nКыйыны өзүм болом, - деп,\nКырк кан эли кытайдын\nКандыгын чогуу алам, - деп,\nБашаалуу кытай бу журттун\nБаштыгы өзүм болдум, - деп,\nБасташа кеткен буруттун\nБары-жогун сордум, - деп,\nЖойкара менен Кожожаш,\nШуйкучу менен Көрөгөч,\nУгаркулак, Канжаркол,\nТуурасынан Бозкертик,\nЖелжетпес менен сегизи\nОшондо катар туруп калыптыр.\nАлөөкөнүн Коңурбай\nАкылга дыйкан эр Калча\nБөлөк туруп калыптыр.\nСегиз турган кыйынды,\nЖанакы Манас кан султан\nСекиден көрүп калыптыр.\n«Сегизин берсең бир кудай,\nАргымакка артып кет,\nАрман кылбай калайын,\nАйланайын бир кудай,"
  },
  {
    "id": "2275",
    "text": "«Сегизин берсең бир кудай,\nАргымакка артып кет,\nАрман кылбай калайын,\nАйланайын бир кудай,\nАманатың тартып кет!\nКапырды кырган эр кылба,\nКан алдырбай Бээжинден,\nМени кара жер менен тең кылба!\nКармап минер астымда\nАккула сындуу буудан жок,\nКаралашып тургандай\nМында Алмамбет, Сыргак тууган жок!», -\nДеп, ошондо муну айтып,\nБерениң төрөң кабылан,\nАккелте колго алды эми,\nАлдыңкы кыраан сегизин\nБерениң кыйындап тиктеп калды эми.\nАккелтени сунганда,\n\fАйкөлүң ашкере карап турганда,\nЭки көзү төрт болуп,\nБаатырың султан күйүнүп,\nАккелтенин кароолго,\nСегизиңдин кайран баш\nТопчудай болуп илинип,\nТиктеген сайын закымдап,\nСегизи эшик бою жакындап,\nЭрикпей жакын келгенде,\nЭсилиң төрөң көргөндө,\nКаалап карап турабы,\nКанкорду кудай урабы,\nДобулбасты бир койду,\nКолундагы Аккелте,\nКозголбогон кайран шер,\nАккелте менен бир койду.\nКүркүрөп Келте жеткени,\nЖойкара менен Кожожаш,\nСерпилтип сегиз аярдын,"
  },
  {
    "id": "2276",
    "text": "Аккелте менен бир койду.\nКүркүрөп Келте жеткени,\nЖойкара менен Кожожаш,\nСерпилтип сегиз аярдын,\nАткан жерде Аккелте\nБашын жулуп өттү эми.\nКалың кечил дыркырап,\nАккелте үнүн укканда,\nСегиз дөөсүн жыкканда,\nКачып манжуу дыркырап,\nКытай, солоон, манжуусу\nБөлөк-бөлөк быркырап,\nАсылың кайдан аянып,\nАрсланың Манас кайран шер\nБелесте турат зыңгырап,\nАккелтени таянып.\nБаягы кара сурдун сулуусу,\nБусурмандын урдуусу,\nБаягы кайран жеңең Каныкей\nУйкудан чочуп ойгонуп,\nОң жагына толгонун,\nКолун сууга малынып,\nКол дааратын алынып,\nТура калып туйгунуң\nБакайына жалынып.\nАйтса Алдага сөзү зар эле,\nАлты айчылык азапты\n\fАзыр айтып берүүчү\nКолтугунда жеңеңдин\nЖылаңач бала бар эле,\nКайран жеңең Каныкей\nКасиеттүү жан эле.\nОшондо, мурдунун суусун тарта албай,\nКабырга сөөгү сөгүлүп,\nКөзүнүн жашы төгүлүп,\nБөдөнөдөй кайран көз\nБөөдөсүнөн түш көрүп,\nБөлөк-бөлөк жаш кетип,\n«Тултук мүйүз көк бука"
  },
  {
    "id": "2277",
    "text": "Бөдөнөдөй кайран көз\nБөөдөсүнөн түш көрүп,\nБөлөк-бөлөк жаш кетип,\n«Тултук мүйүз көк бука\nСуу түбүндө кыйкырат,\nСултаным Алмам өлгөн бейм!\nКарга айдаган Акшумкар\nКанаты жок калыптыр,\nКан Балтайдын Чубагы\nБир кордукту көргөнбү?!\nУзун бойлуу чынары\nКыбыла көздөй сулаптыр,\nКымбатым Сыргак өлгөнбү?!\nОн сегиз миң ааламга\nКаны болуп турганда,\nСултаным минген алтын так\nБуту кыйрап калыптыр,\nКөк жалыңдын бууданы\nКана бир окко учканбы?!\nКырк уруу кытай Каканчы\nАйкөлдү тегеректеп алган бейм?!\nКерээзин айтып бадышам\nКытайдын колуна түшүп калган бейм?!\nДостуңуз Манас жалгызга\nКылкылдап кытай жеткенби,\nКөөнү келсе, көк жал Манас достуңду\nКытай кырк эки курчап кеткен бейм?!\nБээжинде бейлебей жатса өлөт, - деп,\nБеренди бейбагы качан көрөт, - деп,\nЧалыяр жетпес Бээжинге\nБаатырдын чамасы келбейт, кайтсын, - деп,\nБайгамбар баспас Бээжинге\nБаркы бир келбейт кайтсын, - деп,\nТилимди алса бадышам"
  },
  {
    "id": "2278",
    "text": "Байгамбар баспас Бээжинге\nБаркы бир келбейт кайтсын, - деп,\nТилимди алса бадышам\n\fАман бери тартсын, - деп,\nАдырда жылкы ала баш,\nАзапка бөөдө салбасын\nКөк жалым аркада эркек бала жаш.\nАман келсин Бээжинден,\nАга-ининин баары кас.\nТууган журттун чалгырты турат көзүндө,\nЧамасы келсе алты арам\nЧалганы жүрөт өзүңдү.\nКыңырты жүрөт сөзүндө,\nКыйшыгы жүрөт көзүндө.\nКыясын тапса кесет ит\nКылган жүрөт өзүңө.\nБадыраң темир курч болбойт,\nЖердигинде башка өскөн иттер журт болбойт».\nЫйлап-ыйлап кат жазып:\n«Береним төрөм келсин, - деп,\nТилимди алсын баатырым,\nУшул бейпайлуу сөзгө көнсүн», - деп,\nАлты күлүк ат берип,\nАрбууданды баш кылып,\nАлакандай кат берип.\nОшондо олуя чалыш эр Бакай\nКөк сүлөөсүн бөрк кийип,\nКөк ала калкан ойногон,\nБашын бар дилдеге бөлөгөн,\nАягын карк алтынга жөлөгөн,\nКараңгыда көз тапкан,\nКапилет жерде сөз тапкан,\nЧууга кирсе таңылбас,\nКараңгыда карсактын\nИзин кууса жаңылбас."
  },
  {
    "id": "2279",
    "text": "Капилет жерде сөз тапкан,\nЧууга кирсе таңылбас,\nКараңгыда карсактын\nИзин кууса жаңылбас.\nБуурулду коштоп булкунтуп,\nАсый чыкма чагы экен,\nКара байыр казанат\nКазатка минер табы экен.\nБоконо сөөгү болкоюп,\nБолуп калган кези экен.\nКадимкидей Арбуудан\nТолуп калган кези экен.\nЖаныбар, бугудай мойнун бураган,\nБута бою аң келсе,\n\fБуйдалбастан чураган,\nБуудандыгын билгенде,\nБуттап алтын зер берип,\nТөмөнкү Букардын каны сураган.\nСураганга бербеген,\nБермек турмак Буурулга\nБейдаарат киши минбеген.\nАркардай мойнун бураган,\nАйза бою аң келсе,\nАйныбастан чураган,\nАсылдыгын билгенде,\nАр кайсы кандар сураган.\nБагылып жүрүп ат болгон,\nМанаска сураган киши жат болгон.\nАсый чыкма кезинде,\nКайра байлап кабыштап,\nЖаңгызы Семетейге табыштап.\nКөк тулпар менен кан Бакай\nКөрүнөө коштоп алган соң,\nЭңкейиштеп алганда\nЭликтей колу сайылып.\nӨргө тарта бергенде\nЖал, куйругу жайылып.\nТаманы жерге тарсылдап,"
  },
  {
    "id": "2280",
    "text": "Эликтей колу сайылып.\nӨргө тарта бергенде\nЖал, куйругу жайылып.\nТаманы жерге тарсылдап,\nКара болот ооздук\nЖаныбардын көмөкөйдө карсылдап.\nОшондо Бакай кабылан\nЭки тулпар ат менен\nУчкан куш менен жарышып,\nОкоро түйгөн ак тизгин\nТарта албай колдо карышып.\nБириси буудан тулпардын\nОозу менен алышып,\nБаскан жери быркырап,\nЧоң казандай болгон таш\nТөбөсүндө чыркырап,\nАраандай оозу ачылып,\nКан аралаш ак көбүк\nОмуроодо чачылып,\nКүндөп-түндөп жол жүрүп,\nАт аябай мол жүрүп,\nАрада нече жол жүрүп,\n\fКүндүзүндө уйку албай,\nТүн ичинде тынч албай,\nКүн эсебин алганда,\nКүндү катка салганда,\nОн эки күн жол жүрүп,\nАрслан Бакай ээликти,\nАсты жаккы белестен\nБир кайнаган журтка кезикти.\nЖылдыз чыккан мунарык\nЖылдызбы десе от экен,\nДүмүрөйгөн көп караан\nТокойбу десе эл экен.\nКайкалап жаткан караанча\nКамышбы десе сел экен.\nМунарык тарткан калың өрт\nКамгакпы десе эл экен.\nКурттай бир кайнап көп калмак"
  },
  {
    "id": "2281",
    "text": "Мунарык тарткан калың өрт\nКамгакпы десе эл экен.\nКурттай бир кайнап көп калмак\nБусурманды курчап бир алган кези экен.\nКазылган кара ор экен,\nБет алдында дүмүрөйгөн,\nБелеспи десе эл экен.\nБейили курган көп кытай\nБерениң Манас баш кылып,\nАлакандай дин ыслам\nБейпайга салган кези экен.\nОшондо Бакай канзаада\nСанаган ою бөлүнүп,\nКан аралаш чиркин жаш:\n«Канымды кайдан табам», - деп,\nОшондо, акырек ылдый төгүлүп.\nКөөдөнгө батпай көп санаа,\n«Көк жалды кайдан табам», - деп,\nКөзүнүн жашы он талаа.\n«Алты шердин кенжеси\nАтышып кытай сойду, - деп,\nТалаада сөөгү көмүлбөй,\nМенин айкөлүм кайда болду, - деп,\nБел байлап белес-белимден,\nАйрылдымбы ушинтип,\nАйкөл Манас шеримден.\nБүгүнкү көргөн эртең жок,\nАлдап жүргөн сен белең\n\fАтаңдын көрү, дүйнө шок!\nКызырдуу айкөл шеримди\nКытайлар кыйкырып байлап алган го,\nБээжиндеги ургаачы\nБегимди айгыр салган го.\nКараса көзгө илинбейт,\nКайсы экени билинбейт,"
  },
  {
    "id": "2282",
    "text": "Бээжиндеги ургаачы\nБегимди айгыр салган го.\nКараса көзгө илинбейт,\nКайсы экени билинбейт,\nКытайлар көрүнөө байлап алган го,\nКаканчы кандын алдына\nКабыланды тартуу кылып салган го!»\nКейип Бакай, көп ыйлап,\nКененим султан, - деп ыйлап,\nЧай алган тоонун кентинде\nТоктоп жүрөт зор Бакай:\n«Жан биргем Манас кайда», - деп,\nЖоктоп жүрөт эр Бакай.\nДосу Манас анда жок,\nЖоктоп жүрөт зор Бакай.\nАстындагы Көктулпар\nСабап жүрөт зор Бакай,\nКабыланга кайгырып,\nКаршы-терши жыгылган,\nКырылган кытай өлүктөн\nКарап жүрөт зор Бакай.\n«Өлбөй тирүү жүргөндө\nНе мураска жетем, - деп,\nКызырлуу шерден айрылып,\nТирүү кантип кетем», - деп,\nМинген аты Көктулпар\nКоштогону Арбуудан.\nОшо кезде Тайбуурул\nАсый чыкма мал экен,\nАкжолтой Бакай кабылан\nЭрикпеген жан экен.\nАсый чыкма Буурулдун\nКөкүлү көк жибек менен түйүлүп,\nКуйругу куу шайы менен түйүлүп,\nОк өтпөс жабуу жабылуу,\nБуурулдун башында үкү тагылуу."
  },
  {
    "id": "2283",
    "text": "Куйругу куу шайы менен түйүлүп,\nОк өтпөс жабуу жабылуу,\nБуурулдун башында үкү тагылуу.\nТуудурдум деген ата жок,\nТуудум деген эне жок,\nБелгилүү кандын Сайкалы\n\fБелекке берген Арбуудан,\nКарача кандын Сайкалы\nТартууга берген Арбуудан.\nЖетелеп Бакай кожосан,\nБадана кийип балкылдап,\nАрбууданды жетелеп,\nАдырдан чыкты көрдүңбү\nБадыша Бакай жаркылдап,\nЖеткилең Манас достуна\nЖетип берди Буурулду.\nБелгилүү Манас канына\nБелекке берди Буурулду,\nКытайдан кыстоо, көп азап\nКөргөндө берди Буурулду,\nКиши көрбөс дүмөктү\nКөргөндө берди Буурулду,\nБендеси көрбөс азапты\nТартканда берди Буурулду.\nМелтиреп кармап кайран шер\nАккаңкыны далыга\nАртканда берди Буурулду,\nАзапты Манас каныңыз\nМинтип, тартканда берди Буурулду.\nАзапты тарткан себеби\nАккула окко учкан жер,\nАлмамбет шейит кечкен жер.\nКанатынан кайрылган,\nКара кылып отурган\nКан Чубактан айрылган.\nБаатырыңдын артыкча\nКеткен экен чамасы,"
  },
  {
    "id": "2284",
    "text": "Кара кылып отурган\nКан Чубактан айрылган.\nБаатырыңдын артыкча\nКеткен экен чамасы,\nБир көрөргө зар кылып,\nШейит болуп ал өлгөн\nУлак кандын баласы.\nКара болот кыргагы,\nШейит болгон Бээжинден\nКара туткан Сыргагы,\nБаатыр канкор төрөнүн\nАккуладан айрылып,\nБаатыр Бакай барбаса\nБаатырдын колго түшөр убагы.\nБек кайгырып берен шер\n\fАккелтени таянып,\nБаатырың капаланып калыптыр.\nКара кытай, көп манжуу\nБу капасын билгенде:\n«Тирүү кармап алам», - деп,\nКабыланды тегеректеп алыптыр.\nТеги жандан түңүлүп,\nТеңизиң араң турганда,\nТең курбу Бакай кабылан\nТеңизиң гана жетип калыптыр.\n«Атышка кийген суп чепкен\nАсылым достум кийгин, - деп,\nАлты айга чыдайт Арбуудан\nБелекке алып мен келдим,\nБереним төрөм мингин», - деп,\nӨлчөөлөп Бакай кожосан\nӨчкөн отун тамызып,\nАрбайып жөө турганда,\nБаатырдын өлгөн жанын тиргизип,\nТиргизип минтип жүргөнү,\nОбодон жылдыз козголгон,\nБакай менен Манасың\nАлты жашта дос болгон."
  },
  {
    "id": "2285",
    "text": "Тиргизип минтип жүргөнү,\nОбодон жылдыз козголгон,\nБакай менен Манасың\nАлты жашта дос болгон.\nАк буудай унун чайнашкан,\nКелеме шарып кармашкан.\nДостусу жөө турганда,\nТоодой Бакай токтобой,\nТүшө калып жүгүрүп,\nТизеси жерге бүгүлүп,\nАрбуудандын үстүнө,\nБулгаары тердик, ак токум\nКуштап кылган Каныкей,\nОшол Арбууданга чак токум,\nАлмамбет кылган Аккаңкы,\nАрткы кашы чылк күмүш,\nЭки каптал эн темир,\nКурч уютуп машаган,\nКурдашың Алмаң жан достуң\nКабыланга куп ылайык жасаган.\n«Эңкейиште эзишсе,\nТамандашып айкөлүң,\nЭчендер менен кезишсе,\n\fЭэри кыйрап кетет, - деп,\nШашылыш жерде айкөлүм\nАжалы бөөдө жетет», - деп,\nАртык кылган Аккаңкы\nАккулага чак каңкы,\nАлып Манас токуса,\nАсый чыкма Буурулга\nТердигине тердиги\nТеңеп койгон эмедей,\nКуюшканга куюшкан\nКуюп койгон эмедей,\nБасмайылга басмайыл\nБап келтирген эмедей.\nОшондо Манас көйкашка\nШашып амаз окунуп,\nАр буурулду токунуп:\n«Кара калмак, солоонду"
  },
  {
    "id": "2286",
    "text": "Ошондо Манас көйкашка\nШашып амаз окунуп,\nАр буурулду токунуп:\n«Кара калмак, солоонду\nАлтай айдап кирем, - деп,\nКаңгайда кара капырын\nБээжинди көздөй сүрөм, - деп,\nКолум тийсе Коңурбай\nТирүү кармап алам, - деп,\nКаканчылуу Карыкан\nКурмандыкка чалам, - деп,\nКурдашым Алмам, Чубактын\nУшинтип кегин алам», - деп.\nКаарданып дүпүлдөп,\nКабылан Манас күпүлдөп,\nАрсландай көзү жайнады,\nКаалгадай кайран тиш\nКабылан Манас каныңыз\nБөлө-бөлө чайнады.\nШамал чыгып оозунан\nТиктесе көздөн кан чыгып,\nЧын кайратын көргөндө\nКараганда жан чыгып,\nКан ичмеси кармаптыр,\nКайра тартпай кыргынга\nКабыландын камынып калган кези экен.\nАлтын жаак айбалта\nБилекке кынай чалды эми,\nАлыска атар Аккелте\n\fАйдалыга салды эми.\nАсмандан түшкөн алты курч,\nМанас алган Зулпукор\nКызыгып кындан тартканда,\nКан ичпей кайра кирбеген,\nКаарданып имерсе,\nБүлүк салбай жүрбөгөн.\nТашты шилтеп чапканда,\nКылт этип мизи калбаган,\nАралашса мизинен"
  },
  {
    "id": "2287",
    "text": "Бүлүк салбай жүрбөгөн.\nТашты шилтеп чапканда,\nКылт этип мизи калбаган,\nАралашса мизинен\nКызыл кан чаңды бураткан,\nКасташкан артык жоо келсе,\nКаршы-терши шилтесе,\nКайран жанды кубанткан,\nШилтештен мурун баш кескен,\nМанас кандын Зулпукор\nКынай белге чалды эми.\nБаякы жакасы алтын, жеңи жез\nКош бадана, торгой көз,\nКелеме бото, кең күрмө\nКелишимдүү Аколпок,\nКелеп темир мадаткан,\nКелтенин огун жадаткан,\nАйзанын учу өтпөгөн,\nЖебенин огу жетпеген,\nЖеткилең катын Каныкей\nЖети жыл араң эптеген.\nОрумбур менен Букардын\nОрто жерин чалдырган,\nОйрон катын Каныкей\nОшондон була алдырган,\nБуттап ийип буладан,\nКабаттап ийип чалдырган.\nКурч темирдин өгөндү,\nМайда кумдун эленди,\nЖелим менен карматып,\nОртосуна салдырган.\nКере темир мадаткан,\nЖоо жабдыгын жадаткан,\nАшаганда машаган,\nАртык катын Каныкей\nАйла менен жасаган,\n\fКүндүзүндө тынч албай,\nТүн ичинде уйку албай,\nТиштеп атып олпокту\nКашка тиши жадаган."
  },
  {
    "id": "2288",
    "text": "Күндүзүндө тынч албай,\nТүн ичинде уйку албай,\nТиштеп атып олпокту\nКашка тиши жадаган.\nТиктеп атып олпокту\nКара көзү кардыккан.\nМээнет катын Каныкей\nБерени султан Манаска\nБелек берген Аколпок,\nСырттан Манас зыңгырап,\nАколпокту кийди эми,\nАсмандан түшкөн Аккисе\nАйкырып белге чалды эми.\nТутам жери кырдалуу,\nТутам жери сырдалуу,\nТуйгунуңдун сыр найза\nЧымын консо зыңк эткен,\nКамчы сап тийсе,\nДобулбастай заң эткен.\nКаарданып канкоруң\nСыр найза колго алды эле.\nАсаба колдо калкылдап\nАркескен, айбалталары\nБүткөн бойдо жаркылдап,\nАстын сала бергенде\nАч арслан сүрдөнүп,\nАркасын сала калганда\nАжыдаардай түрдөнүп,\nКабылан Манас эр ошол,\nКыраандардан айрылып,\nКырылышар кези ошол.\nОлуя чалдын эр Бакай\nКөктулпар менен желигип,\nМанас кандын жанында\nКөк жалың Бакай ээлигип.\n«Аргын кандын Ажыбай,\nКырктын башы Кыргыл чал\nКыркың мында келгин», - ден,\nКаарданын бакырып,\nОшондо Манас кан, султан"
  },
  {
    "id": "2289",
    "text": "Кырктын башы Кыргыл чал\nКыркың мында келгин», - ден,\nКаарданын бакырып,\nОшондо Манас кан, султан\nКырк кыраанды чакырып:\n«Атаңдын көрү, кырк чоро,\n\fКыркың кырк жерден келген шер элең:\n«Кысталыш ишке жарайт», - деп,\nУшундай күтүп жүргөн мен элем,\nЖылгындуунун оюнда,\nКең Таластын боюнда\n«Катылган жанды, дечү элең,\nКабардуу жерден жоо келсе,\nКаңгайды бузам, дечү элең,\nКызыккан кымбат жоо келсе,\nКымбаттуу башка доо келсе,\nТилимди алган жан болсо,\nТилге салам, дечү элең,\nДинсизден адам жолукса\nМен динге салам», - дечү элең,\nТалкалашар чак келди,\nКырк уруу кытай журт менен\nБаатырлар, кырылышар тап келди.\nЧокон мылтык чорт десе,\nЧочуп кача бергениң,\nБаатырлар, ошонуң менден өлгөнүң.\nКара мылтык карс десе,\nКачып чыга бергениң,\nКараан кылбайм ошону\nКарасаң менден өлгөнүң.\nАлда Таала бир кудай\nБуйрук кылып турганда,\nЖебирейил жан алгыч\nБеш колун бизге сунганда,\nБатырбайбы кара жер,"
  },
  {
    "id": "2290",
    "text": "Буйрук кылып турганда,\nЖебирейил жан алгыч\nБеш колун бизге сунганда,\nБатырбайбы кара жер,\nКиргизбейби казган көр,\nАжалдуу киши өлбөйбү,\nАлдасы жазып койгонун\nМендеси кургур көрбөйбү!» -\nДеп, ошондо муну айтып,\nКаарданып кан Манас\nКаранды эми баштады,\nБаатырдын каарын уга албай,\nАлакандай дин ыслам\nКырылып кете жаздады.\nКамбыл айза саюучу\nКанкорлорду бир бөлдү.\nКыймалаша чабышчу\n\fКыйындарды бир бөлдү.\nСунганда кайра тартпаган\nДаңгылдарды бир бөлдү.\nБирөө миң кишилик сүрү бар,\nЭрендерди бир бөлдү.\nАйбалтаны чабуучу\nАдистерди бир бөлдү.\nКачпай туруп атышкан\nМергендерди бир бөлдү.\nАкыл билбей тим жүргөн\nАадандарды бир бөлдү.\n«Катын менен балдардын\nКүнү кандай болот», - деп,\nКуру бекер кайгырган\nЖамандарды бир бөлдү.\nТобокел - деп, токтобос\nЭптүүлөрдү бир бөлдү.\nЖазы жаак, көйкашка\nЖаңылбастан кеп айтчу\nКептүүлөрдү бир бөлдү.\nАк селдеси казандай,\nАйкырса үнү азандай,\nАла-була тон кийген"
  },
  {
    "id": "2291",
    "text": "Кептүүлөрдү бир бөлдү.\nАк селдеси казандай,\nАйкырса үнү азандай,\nАла-була тон кийген\nКожолорду бир бөлдү.\nТүрдүү-түрдүү жан болуп,\nУрук-урук бусурман\nУругуна бөлүнүп.\nБуурул менен булкунтуп,\nАла-Тоодой айкөлүң\nАстында жүрөт көрүнүп.\nАсый чыкма Буурулу\nКоргошундай Манасын\nКойбой чуркап көтөрүп,\nОпол-тоодой Манасын\nКойбой жүрөт көтөрүп.\nЖер айланып түрүнө\nЖайнап калган кези экен,\nЖеткилең кытай каканчын\nТүбүнөн бери бузулуп,\nКаптап калган кези экен,\nЖер силкинип мелтилдеп,\nКаптап калган кези экен.\n\fЭлдин баары четтешип,\nКапыр менен бусурман\nЭэн чөлдө беттешип,\nАт бош калып туйлашып,\nЭрдин баары кыйрашып,\nБир бөтөн болду чыккан чаң.\nКабылан Бакай кожосан,\nКараан болуп Манаска\nАргын кандын Ажыбай.\nБелгилүү Манас кабылан\nМекеден келген жети эшен\nЖети жерге орнотуп.\nОшондо Манас султаның\nЖеткен жерин сойлотуп,\nКүрмө кийген кытайдын\nКүчтүүсүнүн баарысын,\nӨлүп кеткен эбакы"
  },
  {
    "id": "2292",
    "text": "Жеткен жерин сойлотуп,\nКүрмө кийген кытайдын\nКүчтүүсүнүн баарысын,\nӨлүп кеткен эбакы\nШейиттер кырып салыптыр.\nКалган кара кытайды\nКабылан Манас, Бакайың\nКачырып айдап алыптыр,\nКачып кытай калыптыр.\nКара таандай капырды\nКайран Манас жапырды.\nМанастын түрүн көргөндө,\nАйласы кетип шашышып:\n«Өлүп Манас келди», - деп,\nӨкүрүп жандан түңүлүп,\nТуу көтөрүп бура албай,\nТуруштук кытай бере албай,\nЭринин баары жыйылып,\nЭсеби жок кырылып,\nНе бир сонун кан өлүп,\nМанас менен Бакайга\nКез болгондун баары өлүп.\nКаканчылуу Бээжинди,\nКакайлатып кытайды\nКамап айдап алды эми.\nОрто жерин эр Манас\nОюп айдап баратат,\nЭки четин эр Бакай\nСоюп айдап баратат.\n\fКыл чекесин кырк чоро\nКырып айдап баратат,\nКыл ортосун Манас кан\nКырып айдап баратат.\nТегерегин Бакайы\nКамап кетип баратат.\nКолго тийген тондуусун\nАрт жагында бусурман\nТалап кетип баратат.\nАртык мыктуу азамат,\nБээжинге кытай качканда\nАйлалуунун баарысы"
  },
  {
    "id": "2293",
    "text": "Талап кетип баратат.\nАртык мыктуу азамат,\nБээжинге кытай качканда\nАйлалуунун баарысы\nАлты миңден ат алып,\nАла албаган жамандар\nАлты жүздөн ат алып,\nЖеткилеңдин баарысы\nЖети миңден ат алып,\nЖете албас топон аяктар\nЖети жүздөн ат алып,\nОлжо кылып билди алып,\nБилге жүктөп дилде алып,\nЖан аябас эрендер\nКара көздөн миңди алып,\nУргаачыдан узду алып,\nОймок ооз, бото көз,\nОйкуштаган сулуудан\nОн эки миңче кызды алып,\nАгача келин, сулуу кыз\nҮптөй албай калды эми.\nАлтын менен дилдесин\nӨлгөнүнөн калганы\nБусурман жүктөй албай калды эми\nБуласын булап алышып,\nБузукту мындай салышып.\nНе бир жалгыз кан өлүп,\nНе бир баатыр жан өлүп,\nКыргынга адам таң калып.\nКызыл чокой, көк көйнөк\nКытай журту сандалып.\nОлжо болуп кандары,\nКырылып кытай сандары\nКараганда күйүндү.\n\fЧоң казат деп атанып,\nУшу болгон чоң кыргын\nКаканчылуу Бээжиндин\nДаңзасына катталып.\nКыргын десе күйүнүп:\n«Кыяматка болгуча"
  },
  {
    "id": "2294",
    "text": "Каканчылуу Бээжиндин\nДаңзасына катталып.\nКыргын десе күйүнүп:\n«Кыяматка болгуча\nУнутулбайт бул иш», - деп,\nУшу кезде кытайдын\nБичигине чийилип.\nЭрикпей чаап казатта\nЭчен алтын, бул алып,\nАлмамбет, Чубак эр тургай\nАаламдан артык кун алып.\nЭсенкан менен Коңурбай:\n«Шери Манас келди», - деп,\nБээжинге кирип камалып,\nДарбазасын бекитип,\nКалың кытай калганы,\nЭшигин бузуп кире албай,\nЭр Бакайдын ичинде турат арманы.\nКаканчылуу Бээжин журт\nЭшиги таштай бек экен,\nТопон суу тоздоп кирбеген,\nОшондон берки эл экен.\nБайгамбар баркы жетпеген,\nБадышалуу чеп экен,\nЭч ким бузуп ала алгыз\nИт алган Бээжин бек экен.\nТамдын бери четинде\nКырк кез казган ору бар,\nТамга жакын барганда\nКайнатылуу шору бар.\nТам үстүндө тарттырган\nТемирден жайган тору бар,\nЭч ким бузуп ала албайт\nБоо катылган жандын шору бар.\nКаарданып Балтайлап,\nТокмоктоп турат Бээжинди\nБаякы канкор Манас зору бар.\nБийиги кырк кез там экен,"
  },
  {
    "id": "2295",
    "text": "Токмоктоп турат Бээжинди\nБаякы канкор Манас зору бар.\nБийиги кырк кез там экен,\nЧуңкуру кырк кез аң экен,\nБалта чапса коолдоп,\n\fЧополуу десе темирби\nДобулбастай шоолдоп,\nКырка турган бурчуна\nКырк киши катар тургандай.\n«Бурчун тешип кирем», - деп,\nКызмат кылган жан болсо,\nКырк миң балбан чогулса,\nКырк жылы кызмат кылгандай.\nКызырдуу эрдин баарысын,\nКызыга берсе бул жерге\nКызыталак Бээжин кыргандай.\nКаарданып күрүлдөп,\nЖаман ишке баштады;\n«Жабылып бузгун эшигин», -\nӨлгөнүнөн калганын,\nӨкүм кылып зор Манас\nКырып ийе таштады.\nКозголбогон кайран шер,\nКолодон кылган эшикке\nКол салганы ошо жер:\n«Берекелүү эшигин\nБелинен бузуп алам, - деп,\nБээжиндин каны Коңурбай\nКурмандыкка чалам, - деп,\nАлмамбет менен Сыргактын\nӨчүн минтип алам, - деп,\nБек бекиткен Бээжиндин\nТөбөсүнөн басам, - деп,\nТөрөсү экен Эсенкан\nМуну союп, канын ичем, - деп,\nАлакандай бусурман\nАзыр жолун ачам, - деп,"
  },
  {
    "id": "2296",
    "text": "Төрөсү экен Эсенкан\nМуну союп, канын ичем, - деп,\nАлакандай бусурман\nАзыр жолун ачам, - деп,\nАлмамбеттен айрылып,\nМен алайып кантип кайтам, - деп,\nЭгиз козу түгөйүм,\nЭкөөнөн катар айрылып,\nМен өлбөй кантип жүрөмүн».\nБуурулду санга салды эле,\nБуйругу экен кудайдын,\nМунарык тарткан Бээжинге\nБура кармап сыр найза,\nБаатырың бул эшигин сайды эле,\n\fЭр-шериң Манас бир сайып,\nЭн темирин кулатты.\nКабылан гана Бакай бир сайып,\nОшонун босогосун уратты.\nКан Ажыбай бир сайып,\nЧыныдай гана топо уратты.\nКаарданып канкор шер\nКара жаак айбалта\nКармай калып имерип,\nКаалгасы болот мыкты эшик\nОшондо карсылдатып жиберди.\nЭшигинен чаң чыгат,\nАжыбай, Бакай эки кан\nЭстеген сайын жан чыгат.\nОшондо асмандан добуш үн чыгат:\n«Чалыяр тийбес Бээжинге\nЧаркыңыз келбейт кайтыңыз.\nТопон суу келбес Бээжинге\nТобуңуз келбейт кайтыңыз!\nЧалыяр тийбес Бээжинге\nЧамаңыз келбейт кайтыңыз.\nБаатырай, теңеле берсең Бээжинге"
  },
  {
    "id": "2297",
    "text": "Чалыяр тийбес Бээжинге\nЧамаңыз келбейт кайтыңыз.\nБаатырай, теңеле берсең Бээжинге\nКабыргаңыз качыр-бучур сөгүлөт,\nКаныңыз кара гана суудай төгүлөт.\nКудайдын жазган буйругу\nУшундай экен көрсөңчү,\nСен жериңе гана кайтып өлсөңчү».\nАсмандан добуш үн чыгып,\nАйкырык гана чыгып турганда:\n«Алда!» - деп эле тартты Бээжинден.\nБаткактуунун кара суу\nБар олуя чогулуп,\nКолун сууга малышып,\nКол дааратын алышып,\nКасиеттүү жан келген,\nУшу каканчылуу Бээжинге\nОн эки түгөй кан келген.\nМекедеги Айкожо:\n«Алакандай бусурман\nЫймам болуп берем», - деп\nОшондо ыймамдыкка ал келген.\nАңгырап азан салышып,\n\fЖыйылышып алышып,\nКанды жоктоп келгенде\nМузбурчак, Көкчө каны жок,\nКөкөтөйдүн Бокмурун\nЭр жалгызы дагы жок.\nКырк чорону жоктосо,\nКабылан гана Алмаң шери жок,\nКайран гана Чубак бөрү жок,\nУлак кандын Сыргак жок,\nБел байлаган бели жок,\nКырк кырандын ичинде\nКыйын гана Алмаң баш болуп\nОн эки гана бөрү жок!"
  },
  {
    "id": "2298",
    "text": "Бел байлаган бели жок,\nКырк кырандын ичинде\nКыйын гана Алмаң баш болуп\nОн эки гана бөрү жок!\nБу Бээжинге киргенде,\nКызыр чапкан жол эле,\nОшо кезде ыслам\nЭл эсебин алганда,\nОшондо кырк эки сан кол эле.\nКалайыктын каны жок,\nКайгырып гана Манас өпкөлөйт,\nӨпкөлөй турган себеби -\nБаягы кайрандардын баары жок!\nКазат кылган Бээжинде\nБаатырың Аккула окко учурган,\nАлмамбет гана шейит кечирген.\nКанатынан кайрылган,\nКаран кылган кан Чубактан айрылган.\nБээжинди чаап көп алган,\nБерендердин баарысын\nБейлебей гана Манас жеп алган!\nМузбурчак, Көкчө кан өлгөн,\nБээжинге кез болгон жандын баары өлгөн.\nБаатыр кыйык суу жактан чалдырган,\nКыйындардын баарысын\nБаатырың кытайга белек алдырган!\nКелген өлүп, жан өлүп,\nКырылып калды Бээжинге\nБаатыр, кез болгон жандынбаары өлүп.\n«Күчүм жетет» - деп келип,\nКүркүлдөп Манас кабылан,\nБээжинди сурап кайрылып,\nБелек кылып отурган\n\fБаатыр, бек Сыргактан айрылып,"
  },
  {
    "id": "2299",
    "text": "Бээжинди сурап кайрылып,\nБелек кылып отурган\n\fБаатыр, бек Сыргактан айрылып,\nКапа болуп токтобой,\nКаарданып кайран кан\nӨлүп кетпей өрт болуп,\nТутамга келбей шордуу жан,\nКара суулуу баткакта\nАйкожо болуп ыймамы,\nАмаз окуп жатканда,\nАргын кандын Ажыбай\nЖетимиш уруу тил билген,\nЖеткилең гана кыйын жан экен,\nАмазга башын койгондо,\nОшондо кайтарып турган чагы экен.\nАргын кан уулу Ажыбай\nАйзаны кармап таянып,\nБаатырың куш уйкуну салганы.\nАжыбай уктап калганын,\nАлөөкөнүн Коңурбай\nАңдып жүргөн көзөлүң,\nАбайлап тиктеп калганы.\nОшондо чоң өтүгү чойкоюп,\nКороздой мойну койкоюп,\nАлтын айлуу сыр канжа,\nОшондо алачыктай чоң Калча,\nТемингиси телпилдеп,\nКөөкөрдөй болгон шуру таш\nТөбөсүндө селкилдеп.\nАлтындан гана тизгин булкунтуп,\nАлгара гана менен жулкунтуп,\nМайлаган буудай жүздөнүп,\nАлөөкөнүн Коңурбай\nКүүгүм туман көздөнүп,\nАлыстан Калча байкаса,\nКолун сууга малыптыр,\nБусурмандын баарысы"
  },
  {
    "id": "2300",
    "text": "Күүгүм туман көздөнүп,\nАлыстан Калча байкаса,\nКолун сууга малыптыр,\nБусурмандын баарысы\nКатар жерге жыгылып,\nТоңколоңдоп калыптыр,\nЖоо сырын билген эр Калча\nАлыстан көрүп калыптыр.\nТаң кашкайып сүрүптүр,\nЖерге гана жарык тийиптир,\nБаатырдан антип жатканын\n\fБайкуш Калча билиптир.\nКара жаак айбалта\nАлөөкөнүн Коңурбай\nБилегине салынуу,\nБолоттоп учун чыгарган,\nАжыдаардын уусуна\nАлтымыш бөлүп сугарган,\nСунганы аман өтпөгөн,\nКез болгон гана тирүү кетпеген,\nКолундагы сыр найза\nИмере гана кармап эр Калча,\nАстындагы Алгара\nЖелгенине жел жетпейт,\nМанас кан сежидеден башты жыйган жок,\nКоңурбай бастырганын койгон жок.\nТоңкоюп Манас турганда,\n«Кыр арканын бети, - деп,\nӨпкөнүн өлчөө чети», - деп,\nАлөөкөнүн Коңурбай\nАянбастан кош колдоп,\nАртыкча гана муштап алды эми.\nОшондо Манас кабылан\nКоңурбай муштап турганда,\nЗың-зың этип кенебей,\nКоңурбайдын айзасын\nБаатырай, бучкагына теңебей."
  },
  {
    "id": "2301",
    "text": "Коңурбай муштап турганда,\nЗың-зың этип кенебей,\nКоңурбайдын айзасын\nБаатырай, бучкагына теңебей.\nЭрдик менен шердикти\nБаатырга берген экен ченебей.\n«Барыз намаз бузулса\nБаарыдан жаман болот», - деп,\nКайра кайрып оң колду\nБаатыр айзаны кармап алды эми.\nАсыл Манас кайран шер\nАйзаны булкуп алганда,\nСайып турган сыр найза\nСексен бөлөк быркырап,\nАлөөкөнүн Коңурбай\nКайра гана тартып чу коюп,\nКачып эле берди дыркырап,\nОшондо Аргын кандын Ажыбай\nКапталдан чыкты буркурап,\nЖетик төрө Ажыбай\n\fКарткүрөңгө камчы уруп,\nОшондо жебеден мурун жетти эле,\nЖеткен жерде Калчаны\nКапталга гана муштап өттү эми.\nЖаралуу болуп Коңурбай,\nОшондо жаман болуп доңуз ай.\n«Өө» - дегенде оозунан\nӨжөк-өжөк кан кетип,\nОшондо Коңурбайдан ал кетип.\nКызыталактын Кара аты\nКара атынын бар эле\nКапталында канаты,\nЖапаа көрсө бир жерден,\nКачан болсо ушунтип\nКача турган адаты.\nЖанында кырктай төрөсү\nЖолдош болуп жолобой,"
  },
  {
    "id": "2302",
    "text": "Качан болсо ушунтип\nКача турган адаты.\nЖанында кырктай төрөсү\nЖолдош болуп жолобой,\nОбодон булут тутулду,\nОпсуз Калча кайран шер\nӨлөр-өлбөс жан менен\nОшондо көрүнөө гана качып кутулду.\nКөөдөнгө батпай көп санаа:\n«Көрүнөө кудай урду», - деп,\nАжыбайдын көзүнүн жашы он талаа,\n«Секиде кароол турганда\nСерпилип уктап кеттим, - деп,\nБаатырга серүүн көрүнүп,\nМен өзүм шерменде болуп кеттим, - деп,\nУшул турган ыслам\nИттигимди билбейби,\nБир эмес эки кылдың, - деп,\nМени кара эшек кылып минбейби».\nЖалгыз жанга билинбейт,\nКытай кантип сайганын,\nЭч ким билип калган жок.\nУктап Манас сайдырган\nАжыбайда арман жок.\nОшондо Аргын кандын Ажыбай\nАйкөлүңдүн алдына\nАттан гана түшүп сабылып,\nОкоро түйгөн чоң чылбыр\nМоюнга орой салынып,\n\fЭки колу боорунда,\nСалам гана айтып Манаска\nБаатыр ай, Ажыбай эле барды жалынып:\n«Бадышалуу калап жер мына,\nБаатыр ай, башымды алчу мен мына,\nТартуу кылам алдыңа,"
  },
  {
    "id": "2303",
    "text": "«Бадышалуу калап жер мына,\nБаатыр ай, башымды алчу мен мына,\nТартуу кылам алдыңа,\nКарткүрөң өңдүү мал мына,\nКөз кашайып калган соң\nБаатыр ай, көөкөрдөп төкчү кан мына!»\nОшондо Манас барбактап,\nБаатырың ыраазы болуп дардактап:\n«Ажыбай, жапаа тартып эринбе,\nБелимде айза сууруп ал,\nАжыбай, сен бир адамга көрүнбө!\nБелимдеги айзага\nКалың кол кайгы жебесин,\nКайгыланып бусурман,\nӨлгөнүнөн калганы\nБаатыр, жүрөгү түшүп кетпесин!»\nАжыбай чуркап кабышып,\nБелиндеги кабажык\nБаатырдын айзасына жабышып,\nТик тарткын десе бош тартып,\nАйзаны гана бурап алганы\nБолоттун учу корс этип,\nБаатырдын белинде сынып калганы.\nОшондо, көөдөнгө батпайт көп санаа,\nКөк жалдардан айрылып,\nОшондо, көзүнүн жашы он талаа:\n«Каркылдап учкан карга куш\nАсылдардын каптал этин оёт, - деп,\nКазаттан өлгөн шейиттер\nАйбандын богу болот», - деп,\nАдырды тинтип караса,\nКара калпак кыргагы,\nКабыландын Сыргагы,"
  },
  {
    "id": "2304",
    "text": "Айбандын богу болот», - деп,\nАдырды тинтип караса,\nКара калпак кыргагы,\nКабыландын Сыргагы,\nБаатыр бий өңгө тийген чекеге,\nБаатыр бурулбай кеткен Мекеге.\nОшондо, күл күнүндө күбүлгөн,\nБаатыр ай, жаш кезинде жайраган!\nКутан алп менен Маңкүш алп,\nЫлама менен зор Жолой,\n\fТөртөөнү бирдей өлтүрүп,\nКурмандыкка чалганда,\nБашын кесип байланып,\nБелек кылып алганда,\nБейпайды Сыргак салганда,\nТоксон сан кара кытайдын\nКечээ тобун чечип турганда,\nКутан алпын баш кылып,\nТоксон алпын кырганда,\nКылчайбай кытай журтуңдун\nКыйындап бели сынганда,\nКезигерге кезикпей,\nКезикпеске кезигип,\nАйза имерип топ бузуп,\nКожожашка кезигип,\nБаатыр шейит болуп окко учкан.\nКыргын салып башында,\nШейит болгон Сыргагым\nБаатыр ай, жыйырма бир жашында!\nАсыл Сыргак кабылан\nКүл күнүндө күбүлгөн,\nАк куранын жазданган,\nБаатыр ай, кыбыланы баштанган.\nСыргак жан өткөн бир жайга,\nБели үзүлүп белеске,\nКөкчебич аты кошо өлгөн."
  },
  {
    "id": "2305",
    "text": "Сыргак жан өткөн бир жайга,\nБели үзүлүп белеске,\nКөкчебич аты кошо өлгөн.\nИт-Кыянын чаткалга\nМузбурчак, Көкчө кан өлгөн.\nТүгөнгөн тоонун бурчукта\nБокмурун баатыр дагы өлгөн.\nОшондо талаадан гана тапкан он үч жан,\nОйрондорду көргөндө,\nОйронуң Манас кабылан\nОшондо көк булуңдуу токойго\nМиң тулпар кармап сойгон жер,\nКан Сыргагын баш кылып,\nАманат кылып койгон жер!\nМуну менен көк булуң\nОшо күндөн ушу күн\nҮлкөн мазар болгон жер.\nАйланып, күйүп кобо албай,\nАйланып карайт кайран шер,\n\fАлмамбет менен Чубактын\nЭзелде сөөгүн табалбай.\nКаарданып кол курап,\nАлтын жаак айбалта\nБөйрөгүнө таянып,\nБаатырың ыйлап турат коңгурап:\n«Калдайып жаткан капырдан\nЖуртум ай, өлбөй кантип кетемин,\nАлмамбет, Чубак дайны жок,\nМен көрбөй кантип кетемин?\nЭгизден кантип айрылам?\nЭнеси талак кытайга\nАсылым Алакең айткан кеп эле,\nТаштаба сөөгүм, - деди эле,\nБелимден кармап бүктө, - деп,\nБереним айткан кеп эле,"
  },
  {
    "id": "2306",
    "text": "Таштаба сөөгүм, - деди эле,\nБелимден кармап бүктө, - деп,\nБереним айткан кеп эле,\nМекеге сөөгүм жүктө, - деп,\nАсылым айткан кеби бар, -\nБаатыр ай,\nСарала кармап сойгун, - деп,\nКөмүлбөй сөөгүм калбасын, -\nБаатыр ай,\nБелгилүү жерге койгун, - деп,\nАлакем айткан кеп эле, -\nАтыңды оңдоп току, - деп,\nАйлаң жетсе Манас кан,\nАңгырап куран оку», - деп,\nӨлбөй тирүү жүргөндө\nЖуртум ай, не мураска жетейин,\nАлмамбет сөөгү жок болсо,\nМен ушу жерде өлүп кетейин!\nТүнөрүп жаткан Бээжинге\nТүз кирип айза сунамын,\nТүрү суук Бээжинди\nТүгөтүп баарын кырамын.\nТүйшүк салып башына\nАлмамбет сурап аламын.\nКайрылса кытай калың эл\nКазапты минтип саламын,\nКалдайган Бээжин калың журт\nКалаасына кызыкпайм,\nМен, Алмамбет сурап аламын!\n\fАлакемди бербесе -\nСуудай гана канын чачамын,\nСулайман тийбес Бээжинди\nМен төбөсүнөн басамын,\nТөрөсүн кармап тирүү алып,\nОрто жолго келгенде\nКурмандыкка чаламын,\nКаканчылуу Бээжинден"
  },
  {
    "id": "2307",
    "text": "Төрөсүн кармап тирүү алып,\nОрто жолго келгенде\nКурмандыкка чаламын,\nКаканчылуу Бээжинден\nМоминтип кегим аламын!»\nЭрендин баары камынып,\nЭрдин баары камынып,\nОшо кезде бусурман\nИш эрмеги табылып,\nОлуя чалдын эр Бакай\nКөк сүлөөсүн бөрк кийип,\nКөк ала калкан ойноптур,\nЭэр белдей белестин\nБелине чыгып караса,\nОргуп-оргуп чаң чыгат,\nОргуган чаңды караса,\nБакай кандан жан чыгат.\nУйгу-туйгу көп кытай\nУюлгушуп алыптыр,\nСүйүнө турган капырдын\nКүнү тууп калыптыр,\nБерени Алакең окко учканда\nКапырлар качырга байлап алыптыр.\n«Качкыныңыз мына», - деп,\nКарыкандын алдына\nКапырлар сүйүнчүлөп барууга,\nБаатырды жүктөп эле жүрүп калыптыр.\nОшондо барабанын тартышып,\nЭми сыбызгысын чалышып,\nҮйдөй болгон чоң буркан,\nКолодон кылган эмеспи,\nКапырлар өөдө байлап салышып,\nБоз кисени курчанып,\nКытай түрүн көргөндө,\nБолжолу жок кабылан\n«Ыслам!» - деп, эми үн салып,\nБуурул менен ойнотуп,\nКезиккенин сойлотуп,"
  },
  {
    "id": "2308",
    "text": "Болжолу жок кабылан\n«Ыслам!» - деп, эми үн салып,\nБуурул менен ойнотуп,\nКезиккенин сойлотуп,\n\fАртык таап дарысын,\nБаатырың талкан кылып баарысын,\nАлты сан кара кытайга\nАйгайлап кыргын салды эле,\nАсыл Бакай, Ажыбай,\nАйкөлүң Манас үчөө бар,\nИт-Өлбөстүн чөлүндө\nАлакеңдин сөөгүн тартып алды эле.\nОшондо алтын айдар, чок белбоо\nАзизкандын жалгызын\nАйкөлүң Манас өңөрүп,\nЖаагына жаагын такады,\nКүңгүрөнүп токтобой\nМанас өкүрүп сөзүн баштады:\n«Эгиз козу түгөйүм,\nЭкөөнү бирдей жеп алып,\nЭрикпей кантип жүрөйүн!\nАккула окко учуруп,\nАлмамбет шейит кечирип,\nКанатымдан кайрылып,\nКан Чубактан айрылып,\nМен кантип гана кетем Таласка?!\nАлмамбет - атышка салсам ак жолум,\nЧубагым - артымда жүрсө сан колум.\nКарагай жалгыз, как жалгыз\nКабыландан айрылган\nКайгырган Манас мен жалгыз.\nДолоно жалгыз, топ жалгыз,\nТоп жолдоштон айрылган\nТомсоргон гана Манас мен жалгыз!\nАдырдагы караган\nАкжолтой Алмам, ала жат!"
  },
  {
    "id": "2309",
    "text": "Топ жолдоштон айрылган\nТомсоргон гана Манас мен жалгыз!\nАдырдагы караган\nАкжолтой Алмам, ала жат!\nАлакем каз айланбас зоодайым,\nКаргылуу кара тоодайым,\nБолот элем таш кескен,\nМаталып калган экемин,\nБерендерди жеп алып,\nМен, кашайып эле калган экемин!\nИрмесем бутум басылбайт,\nЖыланга чалыш болупмун.\nЭгизимден айрылып,\nЖал-куйругум такыр жок,\n\fМен куланга чалыш болупмун.\nАлакем, кытайдан келген белегим,\nЧубакем, ойгуттан келген эреним,\nЧалкар дарыям соолуи,\nЖуртум, чамам келбей турамын,\nЧалдырып салдым Бээжинге\nЖуртум, кандай айла кыламын!\nКең дарыя, чалкар көл\nЧубагым табылгалуу өзөнүм,\nТаалайга берген жасаган\nАлмамбет колума келген эреним.\nКечээ Жылгындынын оюнда,\nКең Таластын боюнда,\nЖаяны кесип жечү элем,\nЖапаа түшсө бу башка,\nАйкырып Алмаң турганда\nМен жаң-жуңду бузам дечү элем.\nЖаң-жуңдун жаны тындыбы,\nЖети сан кара жоо келсе,\nЖелбегей кирип кол салган\nАлакем бели сындыбы!"
  },
  {
    "id": "2310",
    "text": "Жаң-жуңдун жаны тындыбы,\nЖети сан кара жоо келсе,\nЖелбегей кирип кол салган\nАлакем бели сындыбы!\nЭрендерди жеп алып,\nА кудай, эми эле жаным тындыбы!\nАк кисе белге курчанган,\nАлты түмөн кол келсе\nАралап жеке кол салган,\nАлдырып ийдим жаман ат,\nАсылым, Алмам, ала жат!»\nКечээ Манас кабылан\nТайбуурул оозун бурганда,\nТалыгып кейип турганда,\nАлмамбеттин Сарала\nКөкүлдү көккө зыргытып,\nКара болот ооздук\nКөмөкөйгө каккылап,\nТал жибектей куйрукту\nЧаткаякка чапкылап,\nАйтайын десе тили жок,\nАйбандан эстүү жаныбар\nБашын жерге салыптыр,\nКындырдай болуп жарыктык\nАза күтүп калыптыр.\n\fАза күткөн себеби,\nБиттейинде биригип,\nБармактай күндө баш кошкон,\nКулун кезде куушкан,\nАйбан да болсо Сарала\nАлакең менен жаныбар\nЭкөө гана бир күн туушкан.\nОшондо Алмамбеттин Сарала\nЭэр белдей кайкыдан\nТоктоп жүргөн кези экен,\nКөйкашкасы Алмаңды\nАйбан да болсо Сарала\nАйтайын десе тили жок,\nАсыл Алмаң көйкашка"
  },
  {
    "id": "2311",
    "text": "Көйкашкасы Алмаңды\nАйбан да болсо Сарала\nАйтайын десе тили жок,\nАсыл Алмаң көйкашка\nЖоктоп жүргөн кези экен.\nБашын жерге салыптыр,\nКырт дегизип чөп чалбай,\nКылт дегизип суу жутпай,\nКындырдай жарап жаныбар\nАза күтүп калыптыр.\nАрслан Бакай, эр Манас\nАлмакеңин Сарала\nАлыстан кармап алды эми,\nБадыша Бакай канзаада\nСарала оозун бурганда,\nМанас кандын кырк чоро\nБадыша Манас жанында\nСаралага Алмамбет жүктөп турганда,\nЖибектен кылган суп аркан\nОшондо олуя Бакай кайран шер\nОн эки ороп бүктөдү,\nОлуясы Алмамбетти\nБаатыр ай, Саралага жүктөдү.\nКабылан Бакай абакең\nКапылетте сөз тапкан,\nКараңгы жайда көз тапкан,\nКайра байлап кабыштап,\nКанжыганын өзүнө\nАлтындан кылган шаңшуурду\nКайра байлап кабыштап:\n«Кан Алмамбет беренди\nБусурман жетип көмгөндө,\n\fАкысы ушул болсун», - деп,\nКапырай, канжыгага табыштап,\nБелинен кармап бүктөдү,\nБерениң Алмаң көк жалды\nСаралага жүктөдү.\nАлакеңди Сарала артып турганда,"
  },
  {
    "id": "2312",
    "text": "Белинен кармап бүктөдү,\nБерениң Алмаң көк жалды\nСаралага жүктөдү.\nАлакеңди Сарала артып турганда,\nКадырман ыйлап, кан ыйлап,\nКалың журттун баары ыйлап,\nАжыбай, Бакай эр ыйлап,\nАйкөлүң Манас шер ыйлап,\nСараланы Бакай кан\nОоздуктан кармап буркурап,\nАлакандай бусурман\nАлек түшүп башына,\nОшондо ыйлап эле турду чуркурап.\nАйласы жаман кеткенде,\nАташканы кан Бакай\nСараланы ооздуктан кармап кабыштап,\nТил угуучу эмедей,\nАлмамбеттин сөөгүн\nАманат кылып табыштап:\n«Айланайын Сарала,\nБашыңды жерге сала көр,\nАлмамбеттин сөөгүн\nАман-эсен көргөзүп,\nЖаныбар, ыслам алып бара көр!\nЫслам алып барбасаң,\nСенин айбандыгың билемин,\nАйбандан айбан экен, - деп,\nСени мен эшекке теңеп жүрөмүн.\nАта, айланайын, Сарала,\nАзирет тийбес Бээжинге\nАлдырып ийдик жаман ат,\nАдамдан жалгыз Алмаң шер\nБир өзүңө аманат!\nАлпара көргүн өзүмө,\nАйланайын Сарала,\nКөргөзө көргүн көзүмө!»\nКөкүлдөн кармап кур жыттап,"
  },
  {
    "id": "2313",
    "text": "Алпара көргүн өзүмө,\nАйланайын Сарала,\nКөргөзө көргүн көзүмө!»\nКөкүлдөн кармап кур жыттап,\nКош, Сарала, - деп жыттап,\nАрслан Бакай абакең\nСараладай бууданды\n\fОшондо айдап эле жолго салды эми.\nАйкөлүң Манас кабылан\nАйбалтаны таянып,\nАсылды жоктоп калды эми.\nИтелгидей кайран көз\nИмерген сайын жаш кетип,\nКарагат сындуу кайран көз\nКамчы бою жаш кетип,\nБаатырың Бээжинге кирип кайрылып,\nБаатырың берендерден айрылып,\nАдамдын баарын кырдырган.\nБүлүк алды Бээжинден,\nКара байыр казанат,\nКалбыр өпкө, жез билек\nКүлүк гана алды Бээжинден.\nАсылдардын баарысын\nБүктөп эле алды Бээжинден.\nАлтын менен күмүштү\nЖүктөп эле алды Бээжинден.\nАгача келин, сулуу кыз\nҮптөп алды Бээжинден.\nКызыл куйрук билди алды,\nБилге гана жүктөп дилде алды,\nКара көздөн миңди алды.\nАбыдан эптүү азамат,\nБээжинден эсен тарткандар,\nЖеткилеңдүү эрендер\nЖети миңден ат алды,\nЖете албаган жамандар\nЖети жүздөн ат алды."
  },
  {
    "id": "2314",
    "text": "Жеткилеңдүү эрендер\nЖети миңден ат алды,\nЖете албаган жамандар\nЖети жүздөн ат алды.\nАртыкчанын баарысы\nАлты миңден ат айдап,\nЖаны аялуу жамандар,\nАлты жүздөн ат айдап,\nКыйындардын баарысы\nКызыл көйнөк, айча бел\nКылактаган кыз алып,\nКымбаттардын баарысы\nОймоктуудан уз алып,\nБуттап алтын зер алып,\nЫслам жолун ачышып,\nКытайдын малын чачышып,\n\fБуланы булап алышып,\nБузукту мындай салышып,\nЭрендин баары кырылып,\nӨлгөнүнөн калганы\nБет алган гана жайга жайылды.\nСары-Арканы жердеген,\nКөргөн элдин баарысы\nСалмактуу кыйын эр деген,\nТаруусун таштай актаган,\nКатынын кыздай мактаган,\nКөкчөсүнөн айрылып,\nСары-Арка көздөй кайрылып,\nКазак түштү бир жолго.\nКырым деген элинен,\nБу дагы кызыгып келген жеринен,\nКыйкасынан чалдырып,\nКыйын каны Музбурчагын алдырып,\nКызыл айза жайланып,\nКылычын кынсыз байланып,\nБу да Бээжинге кирип кайрылып,\nБадышасы Музбурчактан айрылып,\nЭринин башы кесилип,"
  },
  {
    "id": "2315",
    "text": "Бу да Бээжинге кирип кайрылып,\nБадышасы Музбурчактан айрылып,\nЭринин башы кесилип,\nАлакчы дүйнө, оңбой кал,\nТобунун гана колу чечилип,\nКырым журт кайтты бир жайга.\nӨзү сары огой эл эле,\nЭлине эпсиз бек эле.\nТоюна бээ союлган,\nАты эр Бокмурун коюлган,\nАдырмактын булагы,\nКөкөтөйдүн өлгөндө көргөн чунагы,\nАйзалашып топ бузган,\nИт-Өлбөстүн чөлүндө\nКаканчылуу Бээжинде\nКалың кытай келгенде,\nАл дагы казасы жетип окко учкан.\nӨзү кең Ташкенди жердеген,\nКелберсиген эр деген,\nБу дагы бийлебей Бээжин кайрылып,\nСары ногой журт экен,\nБокмурундан айрылып,\nАрга алтын артышып:\n\f«Алдырып Бээжин салдык» - деп,\nБу дагы кан азабын тартышып,\nКапа болуп кейишип,\nА да тартты элине.\nОшондо Музбурчак, Көкчө кан өлүп,\nЭчен сонун жан өлүп,\nОшо турган Бээжинге,\nКез болгон жандын баары өлүп,\nОшондо кейип Манас турганда,\nАрка моюн арасы,\nОоруп кетти баатырдын\nАйбалта гана тийген жарасы.\nКайрылып атка мине албай,"
  },
  {
    "id": "2316",
    "text": "Арка моюн арасы,\nОоруп кетти баатырдын\nАйбалта гана тийген жарасы.\nКайрылып атка мине албай,\nКыраандардан айрылып,\nКаран түштү Бакайга,\nКара кылып олтурган\nМанас кан гана атка мине албай.\nОшондо Бакай ойлонуп,\nКарагай каршы, тал жумшак,\nАрчадан табыт алды эми,\nСуп төшөк салып алдына,\nСултанды бегирээк эле таңып салды эми.\nАлмамбеттин азабы,\nКан Сыргактын күйүтү,\nОшондо Чубак кандын азабы,\nТилден кетип алактап,\nБаатыр тил сүйлөбөй шалактап,\nЖети миң кызыл ар айдап,\nОшондо ар куйругун өрүшүп,\nАсылдардан айрылып,\nДин бусурман азапты гана минтип көрүшүп.\nАзирет тийбес Бээжинге\nАтышып жатып кайрылып,\nКаралуу болду бусурман\nБаатыр ай кандарынан айрылып,\nКаран түн түшүп, Манас кан\nОшондо кайра тартып Бээжинден,\nТулпарларга алтын, олжо артып,\nТуйгундардан айрылып,\nБаатыр Таласты көздөй жол тартып.\nАккула окко учуруп,\nМанас алдырып койгон жери ошол.\n\f«Алты күн мөөнөт берем» - деп."
  },
  {
    "id": "2317",
    "text": "Аккула окко учуруп,\nМанас алдырып койгон жери ошол.\n\f«Алты күн мөөнөт берем» - деп.\nБаатырлардын баарысын\nБаатыр ай, чалдырып койгон жери ошол!\nКаалап кирип кайрылып,\nКаның Манас кабылан\nОшондо кандарынан айрылып,\nОорулуу жаны жуурулуп:\n«Ойронум Алмам!» - деп кейип,\nБаатыр ай, ойлосо жаны куурулуп.\nКүрдөлүү баштын өзүнө\nБаатыр ай, күйүт түшүп алган соң,\nБерени Бакай достусу\nТабытка салып үптөптүр,\nОшондо Манас көк жалды,\nАсый чыкма кези экен,\nБаатырыңды Тайбуурулга жүктөптүр.\nЖелмаянга ок артып,\nЖеткилең Бакай кабылан\nОшондо, Таласты көздөй жол тартып.\nКүндүз жатып тынч албай,\nТүн ичинде уйку алба,\nОшондо, түндөп жүрдү Таласка,\nДүмөк күн түшүп башына,\nОшондо түйшүк түштү Манаска.\nЭчен алтын, эчен зер\nБусурманга таптырып,\nАлты ай Бээжин кан болуп,\nАсыл Манас турганда\nАңгырап азан салам - деп,\nБашын Коңурбайга чаптырып.\n«Кокусунан биз барсак,\nЖурт түбүнө жетет, - деп,"
  },
  {
    "id": "2318",
    "text": "Башын Коңурбайга чаптырып.\n«Кокусунан биз барсак,\nЖурт түбүнө жетет, - деп,\nАргын менен кыргыздын\nЖүрөгү түшүп кетет, - деп,\nАлты күлүк ат берди,\nТаластагы эл-журтка\nБаатырың алакандай кат берди.\n«Карсак кирбес Бээжинге\nКабылан Манас султанды\nКан көтөрүп салдык, - деп,\nСулайман тийбес Бээжинден\nСуракты мыктап алдык, - деп,\n\fСулуу шер Манас көк жалды\nБээжинге кан көтөрүп салдык, - деп,\nКебез белбоо, кең өтүк\nКечилдин каны Коңурбай\nЖылоого гана байлап алдык, - деп,\nСулайман тийбес Бээжинге\nСуракчы болуп калдык, - деп,\nИскендер баспас Бээжинге\nИшибиз жетип абыдан,\nИчине Алмаң төрөнү\nКан көтөрүп салдык, - деп,\nКазылган алтын, чай тоосун\nБусурмандын энчисине алдык, - деп,\nТаласта жаткан калайык,\nБээжинди алып салганда,\nӨлүп кеткис ой кылсын,\nМиң кара кашка бээ союп,\nМиң карача төө союп,\nОшондо аябай калкым той кылсын.\nАл тойго журтум чогулсун,\nТоксондогу карыгандар,"
  },
  {
    "id": "2319",
    "text": "Ошондо аябай калкым той кылсын.\nАл тойго журтум чогулсун,\nТоксондогу карыгандар,\nОшондо, он экиде боз балдар\nДегениме көнсүн де,\nОшондо журт кубанган чоң тойго\nКалктын баары келсин, - деп,\nЫрамандын Ырчы уулу\nЫрдап турат кашында.\nДөө кандын Төлгөчү\nТөлгө гана салат башында.\nТөрө Бакай султаным\nБуйрук гана кылат кашыма.\nАлмамбеттин ак ордо,\nАруукени кийинтип,\nТаластын алкымына тиксин де,\nЭшигинин алдына\nАбыдан кур боз бээден\nАлтыны байлап койсун де,\nАлтындан кылган чатырдын\nАлтымышын бүксүн де.\nАлмамбет, Чубак ордосун\nТаласка эшиктеше тиксин де.\nКызыл чырай кыз балдар,\n\fКыпкызыл тон кийсин де,\nКелеңкир чачпак, кең соору\nОшондо келиндердин баарысы\nЖашылдан жоолук салынсын,\nКарк токтолгон катындар\nКарадан кыргак байланып,\nАлмамбет, Чубак экөөнүн\nОрдосуна камынсын.\nАлгылыктуу эрендер\nАлты-алтыдан бээ сойсун.\nАйласыз жаман начарлар,\nЭки-экиден бээ сойсун».\nОшондо, алты күлүк ат берип,"
  },
  {
    "id": "2320",
    "text": "Айласыз жаман начарлар,\nЭки-экиден бээ сойсун».\nОшондо, алты күлүк ат берип,\nТаластагы Каныкейге кат берип.\nТаласта аргын, кыргызга\nЫрчы уул кабар берген соң,\n«Бээжинди алып салдык», - деп,\nКабар салып барган соң,\nКалайык дүрбөп чуркурап,\nКалың элдер жабылып.\n«Кан Манас келе жатат», - деп,\nКалайыктар камынып.\nКабарды мыктап салдырып,\nКайран жеңең Каныкей долу баш болуп,\nАлмамбет, Чубак ордосун\nДемге калбай алдырып,\nЖылгындуунун оюна,\nКең Таластын боюна\nЭчен алтын, мүлк жыйып,\nЭшиктеш тигип салды эми,\nКайран жеңең Каныкей\nИч этинен суп көйнөк\nКийген жеңең эмеспи,\nАлты айчылык азапты\nКадимкидей дапдаана\nБилген жеңең эмеспи.\nЧылбырдай чачты бура албай,\nЧын азап түшүп башына,\nЖеңекең чыркырап ыйлап тура албай.\nКан Манас кан өзү экен,\nОшондо өлгөндө көргөн Семетей\nАлты айлык болгон кези экен,\n\fБалтыр бешик чагы экен,\nОшондо бала Семетей\nАлжактап күлүп калган кези экен."
  },
  {
    "id": "2321",
    "text": "Балтыр бешик чагы экен,\nОшондо бала Семетей\nАлжактап күлүп калган кези экен.\nКүйүттү тартып жеңекең,\nОшондо тура албай турган табы экен.\nАсмандан Алданын күнү бүркөлүп,\nБашына алтымыш санаа бир келип,\nКабырга сөөгү сөгүлүп,\nКөзүнүн жашы төгүлүп,\nОшондо көңүлү жаман бөлүнүп,\nОлоңдой болгон кайран чач\nТөбөгө кынап түйдү эми,\nКара кашка аргымак\nТокунуп долу минди эми.\nБалтыр бешик кезинде\nСеметейди өңөрүп,\nАйкөл Манас кабылан\nАстынан тосуп жүрдү эми.\nКереметтүү жеңекең\nКереметин ашырып:\n«Ооруп султан барар, - деп,\nАлакандай кайран журт\nЖүрөгү түшүп калар, - деп,\nКара кашка аргымак\nКабакка оозун бурду эми.\nКолтугунда балтыр бешик балага\nОймокбооч салып чымчылап,\nБаланы чыркыратып урду эми.\nОймокбооч салса этине,\nБар-бар, бар-бар бала ыйлайт,\nБакырып бала бек ыйлайт,\nБала бакырык салып ыйласа,\nКулак мээни жеп ыйлайт.\nБаягы табыттагы зор Манас\nТура калды барбайып,\nАстына салса ак жолун,"
  },
  {
    "id": "2322",
    "text": "Кулак мээни жеп ыйлайт.\nБаягы табыттагы зор Манас\nТура калды барбайып,\nАстына салса ак жолун,\nАташкан Бакай сан колуң:\n«Баркырап чыккан шумдуктуу үн,\nБайкачы Бакай кабылан,\nКара ниет күң эле\nКаныкей кабактан күйүп калган бейм:\n«Баланын үнүн укканда,\n\fКайраттанып калсын», - деп,\nБалага оймокбоочту салган бейм.\nЧын-чын, чын-чын ыйлайт,\nЧыркырап бала бек ыйлайт,\nЧыркырап чыккан бул үндөр\nКулак мээни жеп ыйлайт.\nБоз ала гана туйгун болпоң го,\nМаа боз карчыга чолпон го,\nӨзөндөн аккан булак го,\nӨлгөндө көргөн чунак го.\nКөрүп койсом көөнүм ток,\nКөк жалым Бакай тура тур,\nМенин баламдан башка медер жок.\nАлмамбет, Чубак асыл зат,\nБакай, эстеген сайын күйөмүн,\nТуу казанат чунактын\nКудайдан өмүрүн сурап жүрөмүн».\nОшондо каарданып дардайып,\nКан ичмеси бек кармап,\nБөлүнүп эчен санааны,\nМедер кылып баланы\nКасиеттүү Бозкисе,\nКынай белге курчанып,\nКызырлуу Манас кайран шер"
  },
  {
    "id": "2323",
    "text": "Медер кылып баланы\nКасиеттүү Бозкисе,\nКынай белге курчанып,\nКызырлуу Манас кайран шер\nОшондо: «Ыслам!» - деп, үн салып,\nОк өтпөгөн Аколпок,\nЖоого кирчү эмедей,\nКийип алган кези экен.\nАркалуу күлүк Арбуудан\nСыртынан Манас курчанып,\nБерениң Манас кабылан\nМинип гана алган кези экен.\nАтка минип толгонуп,\nАрсландай комдонуп,\nАйкөлүң Манас турганда,\nБаякы кара сурдун сулуусу,\nБусурмандын урдуусу,\nОн эки кыздын кенжеси,\nКудайдын сүйгөн мендеси,\nАлтындан кемер курчанып,\nАйдай гана бетин нур чалып,\nАйкөлүңдүн алдынан\n\fБайкуш Каныкей чыкты сумсайып.\nБерендин жүзүн көргөндө,\nМелтиреген бейбагың\nАдам, бет алышкан жери ошол:\n«Барса-келбес Чоң-Бээжин\nБадышам, аман-эсен келдиңби?\nАтышка салса акжолтой,\nБерендердин баарысын\nСен Бээжинге белек бердиңби?\nБадышам, жылкыдан жылма кер да өткөн,\nАлмамбет, Чубак эр турмак,\nИлгерки Азирет Аалы шер да өткөн.\nТөрөм, бүгүн көргөн эртең жок,\nАлдап жүрөт алакчы,"
  },
  {
    "id": "2324",
    "text": "Илгерки Азирет Аалы шер да өткөн.\nТөрөм, бүгүн көргөн эртең жок,\nАлдап жүрөт алакчы,\nБаатыр, ушундай болот дүйнө шок!\nӨлгөнгө өксөгөн менен байда жок».\nКайрылып Манас тарткан соң,\nАташканы айымы керээз айткан соң:\n«Долум, бөлүнтпө гана менин санаамды,\nАлып келчи бер жакка\nӨлгөндө көргөн баламды.\nБоз ала туйгун болпоңду,\nАлып келчи бер жакка,\nБоз карчыга чолпонду,\nОозумду ачып өпкөндү,\nКөзүмдү ачып көргөндү».\nСөз салса бейбак көнгөн жок,\nБаласын баатыр-шерге берген жок.\nКундактагы баланы\nКымтып турат көргөзбөй,\nКөргөзбөгөн себеби,\nБаатырың диндин жөлөгү,\nТелегейи тең болчу,\nБаатырың Шай колдогон шер болчу.\nИчин карап отурсаң,\nЖер жүзүнөн кең болчу.\nКараганы аман калчу эмес.\nБадышасы Манас кан\nБаланы сүйөр жан эмес,\nБала сүйбөс себеби,\nКараган аман калчу эмес.\nКөзүндө кара калы бар,\n\fЖүзүндө жаман заары бар.\nСырын билген Каныкей\nСырттанга бербейт чыркырап,\nКөзү канган Каныкей"
  },
  {
    "id": "2325",
    "text": "Жүзүндө жаман заары бар.\nСырын билген Каныкей\nСырттанга бербейт чыркырап,\nКөзү канган Каныкей\nКөк жалга бербейт буркурап.\nКөп айласы кеткенде,\nМанас кан алтайкан салды керекке,\nКөп сагынган балага,\nБаатыр камчысын берди белекке.\nБаатырың камчысын сунуп турганда\nКамчысын кармап билгизип,\nСеметейдин чекесине тийгизип,\nЧекеге тийген камчыны\nКур гана кур-кур-кур жыттап,\nКубат эле кылат курган кан\nКудайым берген деп жыттап.\nЖакыныраак калганда,\nТаластын чети көрүнүп:\n«Алмамбет, Чубак асыл», - деп,\nКабыландын көңүлү жаман бөлүндү,\nБаатырың, баатыр Манас атанып,\nИтелгидей кайран көз,\nИрмебей көзгө жаш алып,\nКалдайды чапкан кол курап,\nКаңырыгы бек түтөп,\nБаатырың жашып кетти коңгурап.\nАлтын жаак айбалта\nАлкымдан кармап имерип,\nБаатыр бөйрөккө таяп жиберип,\nБаатырың коңгурап үндү салды эми.\nАлмамбет, Чубак ордого\nБаатырың өкүрүп жатып калды эми.\n«Аккула окко учурдум, аяш,"
  },
  {
    "id": "2326",
    "text": "Алмамбет, Чубак ордого\nБаатырың өкүрүп жатып калды эми.\n«Аккула окко учурдум, аяш,\nАлтын айдар, чок белбоо, аяш,\nАзизкандын гана жалгызы, аяш,\nАлмамбет шейит кечирдим, аяш,\nКанатымдан кайрылдым, аяш,\nКара кылып олтурган\nКан Чубактан айрылдым, аяш!\nМен Бээжинди чаптым, көп алдым, аяш,\nБээлесе жанга табылбас,\nМен Сыргагымды жеп алдым, аяш,\n\fМен канатым окко жулдурдум, аяш,\nКабыландан айрылып,\nМен каран күн жанды тындырдым, аяш!\nСулайман жеткис Бээжинден, аяш,\nСурагын гана сууруп мен алдым, аяш,\nСурагын сурайм деп туруп, аяш,\nМен эгиздерди жеп алдым, аяш!\nМен Бээжинге кирип кайрылдым, аяш,\nМен берендерден айрылдым, аяш,\nМен канатым өрткө чалдырдым, аяш,\nКабыландын баарысын\nМен Каканчыга алдырдым, аяш!\nЭгиз козу түгөйүм, аяш,\nЭкөөнү катар жеп алып,\nМен өлбөй гана кантип жүрөмүн, аяш!\nКара гана Бээжин, Каканчы аяш,\nМен камап гана турбадым, аяш,\nМен караткан шибээ, ылама, аяш,"
  },
  {
    "id": "2327",
    "text": "Кара гана Бээжин, Каканчы аяш,\nМен камап гана турбадым, аяш,\nМен караткан шибээ, ылама, аяш,\nОшону сабаганда өлбөдүм, аяш,\nАрслан-шер жардыгында өлбөдүм, аяш,\nАлмамбет, Чубак, Сыргак шер\nБардыгында өлбөдүм, аяш!\nМен Бээжинге гана бейпай салдырдым, аяш,\nБек дүйнөгө кызыгып,\nМен берендерден айрылдым, аяш!»\nКан Манас минтип барганда,\nКайың ыйлап, тал ыйлап,\nОшондо калайык журттун баары ыйлап.\nКызыл кырчын кыз балдар\nКызылдан кара кийишип,\nКарк токтолгон катындар\nКарадан кара кийишип.\nЖылкыда тулпар ала баш,\nБаатыр, аргын, кыргыз аралаш,\nТоксондогу чал ыйлап,\nТолгон журттун баары ыйлап,\nАракка тойгон мас ыйлап,\nАла көөдөн акылсыз,\nОшондо он экиде жаш ыйлап,\nБоору жетик эр ыйлап,\nМанас кандын кырк кырааны тең ыйлап.\nОшондо Агынай кызы Арууке,\n\fАлмамбеттин зайыбы:\n«Тоодоку жылкы тогуз сан,\nТобурчак, буудан аралаш,\nТозуп алар жаман ат,\nТомсортуп жанды кууратпай,\nТоодоюм, төрөм ала жат!"
  },
  {
    "id": "2328",
    "text": "Тобурчак, буудан аралаш,\nТозуп алар жаман ат,\nТомсортуп жанды кууратпай,\nТоодоюм, төрөм ала жат!\nБадышам, бармактайда баш кошкон,\nОшо же, биттей кезде бириккен,\nКанжыгаңа чала кет,\nКараандаша кеткенге,\nКабылан, мен чиркинди ала кет!\nАр уруудан көйнөгүм\nТартсам жетпейт мойнума,\nТалыктырбай бейбакты\nКабылан, тарта кетчи койнуңа!\nОтуз дайра бириксе,\nШар жериндей бадышам,\nОтуз тоо бириксе\nТар жериндей бадышам».\nКошок айтып чыркырап,\nОшондо Алмамбет зайыбы Арууке,\nЧубактын зайыбы Бирмыскал,\nЭсенкан кызы Бурулча\nОшондо кан Манастын алдына\nКайгырып ыйлап чыркырап,\nБадышаңдын алдына\nБаатыр ай, үч айым чыкты буркурап.\nҮчөөнүн канды бети жыртылуу,\nКара гана чачы жайылуу,\nАй-чырайлуу ур беттен\nОшондо арык-арык кан кетип,\nКарагаттай кайран көз\nКамчы бою жаш кетип,\nБөдөнөдөй кайран көз\nБөлөк-бөлөк жаш кетип,\nКараса бети бөлүнүп,\nКан аралаш кандуу жаш\nАрык бою төгүлүп:\n«Аяш жан ай караңгы болгондо,"
  },
  {
    "id": "2329",
    "text": "Караса бети бөлүнүп,\nКан аралаш кандуу жаш\nАрык бою төгүлүп:\n«Аяш жан ай караңгы болгондо,\nТүндү эмине кылабыз?\nАсылдардан аркада эркек бала жок,\nДегеле күндү эмине кылабыз?\n\fТоодогу жылкы тогуз миң\nМуну тозуп коёр ээси жок,\nКудайдын салган ишине,\nБаатыр ай, көтөрбөскө чара жок.\nАлдейлеп кармап турганга,\nБаатыр ай, колдогу эркек бала жок!\nАлты айчылык Бээжинди\nБаатыр ай, алты күндүк жол дедиң,\nАзирет тийбес Бээжинди\nБаатыр ай, айласыз жаман кор дедиң.\nБаатыр ай, абайлабай чалдырдың,\nАлмамбет, Чубак шериңди\nБаатыр ай, кытайга белек алдырдың.\nБаатыр ай, кыймалуу жагын көрдүңбү?\nАяш жан, кыйналбай эсен келдиңби?\nКызырдуу шердин баарысын,\nАяш жан, кытайга белек бердиңби?\nКыймалуу жактан чалдырып,\nКыраандардын баарысын\nАяш, кытайга белек алдырып,\nСак-саламат келдиңби?\nАяш жан, ыслам жүзүн көрдүңбү?\nБелиңе таңуу беренди,\nБел тутуп жүргөн көсөлдү,\nБейлөөсүз кара капырга"
  },
  {
    "id": "2330",
    "text": "Белиңе таңуу беренди,\nБел тутуп жүргөн көсөлдү,\nБейлөөсүз кара капырга\nБаатыр ай белек кармап бердиңби?\nЖети айчылык ал Бээжин\nБаатыр, жети күңдүк жол дедиң,\nЖеткилең кара кытайды\nБаатыр ай, мендеден жаман кор дедиң.\nАлтынды тактың желекке,\nАсылдардын баарысын\nАяш жан, алдырып келдиң белекке.\nАяш жан, Бээжинден эсен келдиңби?\nАяш жан, бейлебей алты ай салышып,\nБерендердин баарысын\nАяш жан, белекке кармап бердиңби? »\nБезилдеп каралуу катын турганда,\nКан Манаска ушундай жооп кылганда,\nБаатыр тил сүйлөбөй алайып,\nАяштар минтип турганда,\nБаатырың тилден калды шалайып.\n\fАяштын сөзү күчөдү,\nАрман кылып кан Манас,\nОшондо каңырыгы түтөдү:\n«Алмамбет астыга жүрсө ак жолум,\nЧубагым артыма жүрсө сан колум.\nКечээ кара болот Зулпукор\nКындай жаткан кезимде,\nОн сегиз миң ааламды\nСындап жаткан кезимде,\nКалдайган шаардын баарысын,\nКамап турган кезимде,\nКаяшаяк бергенди\nКарсылдатып моминтип,"
  },
  {
    "id": "2331",
    "text": "Калдайган шаардын баарысын,\nКамап турган кезимде,\nКаяшаяк бергенди\nКарсылдатып моминтип,\nСабап турган кезимде,\nКең дүнүйөнүн тарында,\nАлакемдин барында,\nМында өлбөй не болдум?\nАлдырып ийдим жаман ат,\nАлмамбет, Чубак ала жат!\nАк маралды кубалап,\nУй кылганда өлбөдүм,\nАаламдын баарын токмоктоп,\nМен, буй кылганда өлбөдүм.\nАлмамбет менен Чубакты\nДөө кылганда өлбөдүм.\nКытай турмак кылымды,\nКыйратып сайып баарысын,\nКыйындардын барында\nОшондо, жөө калганда өлбөдүм.\nКара Бээжин, Камбылын\nКамаганда өлсөмчү,\nКалдай менен солоонду\nСабаганда өлсөмчү!\nКырк кез салган дубалын\nЖол кылганда өлбөдүм,\nКызыл алтын дилдесин\nТой кылганда өлбөдүм,\nКаканчылуу Бээжинди\nКамаган жылы өлбөдүм,\nКалың алтын дилдесин\nТалаган жылы өлбөдүм.\nӨлбөй бир өксүй бердимби,\n\fБээлесе колго тийбеген\nБерендердин баарысын\nКапырай,\nБээжинге кармап бердимби?\nАлдырып кайттым жаман ат,\nЭй, Алмамбет, Чубак ала жат!"
  },
  {
    "id": "2332",
    "text": "Капырай,\nБээжинге кармап бердимби?\nАлдырып кайттым жаман ат,\nЭй, Алмамбет, Чубак ала жат!\nКечээ Жылгындуунун оюнда\nЖаяны кесип жечү элем,\nЖанаша болсо Алмамбет,\nМен жаң-жуңду бузам дечү элем.\nКурсагым жаман ачканда,\nМен казыны кесип жечү элем,\nКурдашым Чубак турганда,\nКытай турмак, кылымды\nМен кыйратып ием дечү элем.\nОк өтпөгөн суп көйнөк\nКийишермин дечү элем,\nОйронум Алмам барында,\nОн сегиз миң ааламга\nМен сүрүшөрмүн дечү элем.\nКара болот Зулпукор\nМен көөлөшөрмүн дечү элем,\nКаным Чубак жан бирге\nКараан болсо жаныма,\nОн сегиз миң ааламга\nМен жөөлөшөрмүн дечү элем.\nКармаган туум сындыбы,\nАдам, касташкан жан тындыбы?\nЧалкар көл баткак болдубу?\nАлмамбет менен Чубагым,\nАтаганат Сыргагым\nШум кара жер сордубу?\nКечээ Таласта турдум жер жайлап,\nОн эки аалым дин ыслам\nКимиси тилим алчу экен,\nАйкайлатып баарысын\nАйдап эле бардым кембайлап.\nБайгамбар баспас Бээжиндин\nБашаалуу төрүн басам, - деп,"
  },
  {
    "id": "2333",
    "text": "Айдап эле бардым кембайлап.\nБайгамбар баспас Бээжиндин\nБашаалуу төрүн басам, - деп,\nБадыша Алмам көк жалдын\nИчинде муңун ачам, - деп,\nКечилдин каны Коңурбай\n\fЖылкысын тийип алам, - деп,\nАйлам келсе Бээжинге\nАлмамбет менен Чубакты\nКан көтөрүп салам, - деп,\nКайгуулга кирип кайрылган,\nМендей шордуу бар бекен?\nАлмамбет, Чубак - эки кан,\nАтаганат Сыргагым\nҮч беренден айрылган\nБаатыр ай, мендей бир шордуу бар бекен?»\nАйза муштап заңгырап,\nБаатырың өкүрүп алган аңгырап.\nБаягы чогулган эли тарабайт,\nЧоңдугун көрчү Манастын,\nБирөө кой дегенге жарабайт.\nБаякы кайран долу Каныкей\nБадышанын алдына\nБасып келди сумсайып,\nБаса түшүп жаркылдап,\nАлтындан кылган чоң сөйкө\nОмуроодо жаркылдап:\n«Баатыр, айтса арман арылбайт,\nБаатыр, акырет кеткен эгиздер,\nБаатыр, арман кылсаң табылбайт!\nТелегейден тең өткөн,\nТеңизиң Алмамбет, Чубак, Сыргак эр эмес,\nБаатыр, телегей журтуң көп өткөн.\nӨкүрсөң оозуң жабылбайт,"
  },
  {
    "id": "2334",
    "text": "Теңизиң Алмамбет, Чубак, Сыргак эр эмес,\nБаатыр, телегей журтуң көп өткөн.\nӨкүрсөң оозуң жабылбайт,\nО дүйнө кеткен эгиздер,\nБаатыр ай, өпкөлөсөң табылбайт!\nТелегейи тең да өткөн,\nОн сегиз миң ааламдан\nБаатыр, ааламды гана бузган шер да өткөн.\nКайгырса жүрөк камыгат,\nКапаланба, султаным,\nКайрандар кайдан табылат?\nКаның Алмаң жалгызың\nТабылгылуу колотуң,\nСултаным, талыккан менен айла жок.\nСултаным, Акбалтайдын Чубагы\nТаптап койгон болотуң,\nУлак кандын Сыргагы\n\fАлтындан кылган сом Балтай,\nАларга өксөгөн менен айла жок,\nӨлүк менен тириктин\nКуран жүрөт арага,\nӨткөндөргө көп өксөп,\nБаатыр ай, жолукпа чердүү балаага!\nЭчен бир дөбө - жер өткөн,\nБаатыр ай, ал эмес\nАтабыз Адам тең өткөн\nИскендер гана, кожо Сулайман,\nДүйнөдөн зарлап ал өткөн,\nЭчендер сендей кан өткөн!\nӨткөнгө өксөгөн менен айла жок,\nКеткендерге,\nКейиген менен байда жок», -\nДеп, ошонтүп, Каныкей,\nМанасты колтуктап аттан түшүрүп,"
  },
  {
    "id": "2335",
    "text": "Кеткендерге,\nКейиген менен байда жок», -\nДеп, ошонтүп, Каныкей,\nМанасты колтуктап аттан түшүрүп,\nТөрт-Күлдүн төмөн жагында,\nТөрө Манастын сайган багында,\nДарбазалуу коргондо,\nКаныңыз Манас кандын ордого,\nКантты кардай томурган,\nСары майды опурган,\nБөлөкчө жорук баштаган:\n«Багылан козу, ширин баш,\nБадышам келсе жесин» - деи,\nБайкуш катын Каныкей,\nБор кайнатып таштаган.\nКара чайын шимиртип,\nКазы кертип, жал берип,\nКөк жалга жалаң каймак май берип,\nАсылың жеңекең сыйлап турганда,\nАрка моюн арасы\nКабылдап калган кези экен,\nБаатырдын айбалта тийген жарасы.\nОшондо акылдашы зор Бакай:\n«Муздактын башы муз жайлоо,\nОшондо бурулбай кетчи, Каныкей,\nСалкын жайга кончу эми».\nОшондо кайран катын Каныкей,\nЖелбегей тон кийгизип,\nЖелмаянга мингизип,\n\fБурамалуу жез найдар\nБурчунан кармап имерди,\nБуркурап ыйлап жеңекең,\nҮзүктөй калпак эр Шуутуну жиберди.\nМысыр менен Багдатты\nКатар муну чалдырды,"
  },
  {
    "id": "2336",
    "text": "Үзүктөй калпак эр Шуутуну жиберди.\nМысыр менен Багдатты\nКатар муну чалдырды,\n«Үпү» деген бир дары,\n«Апы» деген бир дары,\nТөмөнкү кең Мысырдан алдырды.\nБаякы берен катын Каныкей\nМедийнаны чалдырып,\nМындан дары алдырып,\nЖелпиништи чалдырып,\nЖеңекең мындан дары алдырып,\nКайнатма кара дарыдан\nБаягы кайран катын Каныкей\nЖарасына салды эми.\nАр чириктин баарысын\nКузгундатып тептирип,\nТышынан сууруп алды эми.\nКырма кызыл дарыны\nЖеңең ичинен баса берди эми.\nОшондо ооруган жери басылып,\nКабылан султан каныңдын\nУмачтай көзү ачылып,\nКубаттанып тирденип,\nОшондо, курган төрө ирденип,\nКайра көчүп Таласка,\nБаатырың кең Талас бойлой конгондо,\nБаштагыдан артыкча султан болгондо,\nТилге келбес адамды\nБаатыр тилге салып коркутуп.\nДин билбеген капырды,\nБаатыр ай, динге салып коркутуп.\nКасиеттүү жан болуп,\nОшондо кайран баатыр кан болуп,\nБуудандын оозун бурганда,\nБаатыр ай, мурункудай турганда,"
  },
  {
    "id": "2337",
    "text": "Ошондо кайран баатыр кан болуп,\nБуудандын оозун бурганда,\nБаатыр ай, мурункудай турганда,\nБир күнү таң кашкайып сүргөндө,\nЖерге жарык тийгенде,\nУйкудан чочуп ойгонуп,\nБадыша оң жагына толгонуп,\n\fШашып амаз окунуп,\nКороздой болгон кайран шер,\nТайбуурулду токунуп,\nЭрмендүүнүн жонунда,\nАч-Маралдын боюнда,\nӨлгөнбү десе тири арбак,\nБаатыр ай, эрбейип караан көрүнөт.\nКөрүнгөндөн көрүнөт,\nКөрүнбөсө Манастын\nКөөнү ошондо бөлүнөт,\nБаягы аманат кылып табыштап,\nЖүктөп ийген Алмамбет,\nАстындагы баякы\nЖүктөп ийген эмеспи,\nАй тийгендей жаркырап,\nСарала буудан көрүнөт,\nУй куймулчак Сарала,\nКөктөн көк ала булут тутулуп,\nАлмамбеттин сөөгүн\nАйгайлаган сан колдон\nОшондо, аман алып кутулуп,\nАйтайын десе тили жок,\nАйбандан эстүү жарыктык\nКылт дегизип суу жутпай,\nКырт этип чөптү чайнабай,\nКүндө тынып калбастан,\nКүн мезгилин албастан,\nАй тийгендей Сарала,\nКапкара бөлуп жөлөнүп,\nБаягы алмадай болгон алтын баш"
  },
  {
    "id": "2338",
    "text": "Күн мезгилин албастан,\nАй тийгендей Сарала,\nКапкара бөлуп жөлөнүп,\nБаягы алмадай болгон алтын баш\nКапкара канга бөлөнүп,\nАрандай оозу ачылып,\nОозунан көбүк чачылып,\nОшондо башын жерге салыптыр.\nАйбан да болсо Сарала,\nАйланса болот бууданга,\nЖаныбар аза күтүп калыптыр,\nКең Таласты бет алып,\nЖаныбар керилип качып алыптыр.\nЖал-куйруктан айрылып,\nЖаныбар чолок атка конуптур,\nЖайнап турган Сарала\n\fБыйыл Сарала чолок болуптур.\nЭңкейген сайын эрди жоор,\nТырмактай жери таза эмес,\nТердик салчу жери жоор,\nБел этинин баары жоор,\nЭэр салуучу жери жоор\nЭчен бир жерден бели жоор,\nОшондо уй куймулчак Сарала,\nАйбан да болсо жаныбар,\nОшондо убараны көп тарткан,\nАлыстан сапар жол жүрүп,\nСарала арык болуп калыптыр.\nАлакеңди көтөрүп,\nБүткөн бойдон айрылып,\nОшондо карып болуп калыптыр.\nЖал-куйруктан айрылып,\nЧолок эле атка конуптур,\nОшол кезде Сарала\nЖаман атты болуптур.\nИт-Өлбөстүн кайкаң кыр"
  },
  {
    "id": "2339",
    "text": "Чолок эле атка конуптур,\nОшол кезде Сарала\nЖаман атты болуптур.\nИт-Өлбөстүн кайкаң кыр\nЖелген экен Сарала,\nАйбан көрбөс кордукту,\nБаатыр ай, көргөн экен Сарала.\nАлмамбеттин сөөгүн\nАрткан экен Сарала,\nАйбан тартпас азапты,\nОшондо тарткан экен Сарала.\nЭэр белдей эчен бел,\nАшкан экен Сарала,\nЭчен ашуу, таш жолду\nБаскан экен Сарала.\nТөтө менен төп жүрүп,\nЖелген экен Сарала,\nТөрө Манас ак жүзүн\nОшондо көргөн экен Сарала.\nАлмамбеттин сөөгүн\nАман-эсен жеткизип,\nТөрө Бакай колуна\nОшондо берген экен Сарала.\nАлмамбеттин сөөгүн\nАлып жүрүп кайран шер,\nТөгөрөктүн төрт бурчун\n\fЧалып жүрүп кайран эр,\nАт-Башыга келгенде\nЧеч-Төбө жолун ойду - дейт,\nАзизкандын жалгызын\nЧеч-Төбөгө койду - дейт.\nКара динден ак болгон,\nЖана капырдан качып жат болгон,\nЖана сары талдан сайдырган,\nТалы калган Бээжинде,\nСап алтындан жасаган\nТагы калган Бээжинде.\nЧачып ийген жыйганды,\nИздеген жалгыз ыйманды."
  },
  {
    "id": "2340",
    "text": "Сап алтындан жасаган\nТагы калган Бээжинде.\nЧачып ийген жыйганды,\nИздеген жалгыз ыйманды.\nКапырга кандык сүргүнчө\nМекеге барып коном - деп,\nКапырдын каны болгончо,\nКаймана бурут болом - деп,\nОшондо талак кылган буттарын,\nТаштаган кытай журттарын.\nА дүйнөнүн айынан\nБаякы азаптуу тозок барынан,\nОшондо алтын тагын май кылган.\n«Бусурман динге кирбейт», - деп,\nАдалдын бирин билбейт», - деп,\nАлтын тагын май кылган,\nАтасы Азизканды жай кылган.\nКөп жинине тийгенде,\nКүмүш тагын кан кылган,\nКүндө айтсам тилге кирбейт - деп,\nКүн жаң-жуңду жай кылган.\nКара динден ак болуп,\nКачып Алмаң чыкканда,\nӨлбөгөндөн калышкан,\nБылкылдак куурай бышканча,\nМыйзамдын гүлү түшкөнчө,\nМыктап алты ай салышкан.\nСулайман тийбес Бээжинге,\nСултан болуп кайрылган,\nАпадал султан дин үчүн,\nЭнеси Алтынайдан айрылган,\nАлакең айза кармап дин бузган,\nКаканчылуу Бээжиндин\n\fКазатына барганда,\nАлакең каза болуп окко учкан,"
  },
  {
    "id": "2341",
    "text": "Каканчылуу Бээжиндин\n\fКазатына барганда,\nАлакең каза болуп окко учкан,\nКапырдан өлгөн шейитти\nОшондо Сараласын сойду эми,\nЧеч-Төбөгө Алакеңди койду эми.\nКапырдан окко учкан - деп,\nМуну менен Чеч-Төбө\nҮлкөн мазар болду эми.\nСараланы сойгондо,\nОшондо, Алакеңди койгондо,\nАлмамбет жаңы өлгөнсүп,\nАзапты жаңы көргөнсүп,\nДостусу Манас кабылан\nТоктобой ыйлап зарланып,\nАлмамбеттин ордого\nӨкүрүп келген чагы экен,\nЭстен кетип эндиреп,\nМанастын болбой калган табы экен.\n«Жекени белге курчанган,\nЖети түмөн кол келсе,\nЖелбегей кийип кол салган,\nАлтын айдар, чок белбоо\nАзизкандын жалгызы,\nАлмамбет достум, ала жат,\nКолоттогу карагат,\nКол кармашып кеткенге,\nКокуй күн, Алмам ала жат!\nАлакем - кара жаак Акбалтай,\nКайкалатпай ким аштайт,\nКаран түн түшкөн Бээжиндин\nКадимки жолун ким баштайт?\nКызыл болот желегим,\nАлмамбет кытайдан келген белегим.\nКызыталак башка күн түшсө,\nКысталыш жерде керегим,"
  },
  {
    "id": "2342",
    "text": "Алмамбет кытайдан келген белегим.\nКызыталак башка күн түшсө,\nКысталыш жерде керегим,\nӨөдө чыксам өбөгүм,\nӨлбөй кантип турамын,\nКокуй күн, Алмам жөлөгүм!\nБек бекиткен чебимен\nЧын айрылып каламбы,\nБереним Алмам шеримден,\nАзизкандын жалгызы,\n\fАлакем Сарала менен желгеним.\nАтадан бирге тууган жок,\nАлда Таала бир кудай,\nКытайдан айдап береним.\nТашка салса тарткызым,\nАлакем жолдон кайра кайткызым.\nАлакем көзү өткөн соң\nТирүү карап турамбы,\nАсыл Алмам шеримди\nКара жерге кыямбы.\nКүнүм кетти Бакай кан,\nМенин күпсөрдө дарым күбүлдү.\nКүйүттүү Манас кайран шер,\nБүгүн күпсөрдөй кандан түңүлдү.\nАйлам кетти, Бакай кан,\nМенин абийирим кандай жабылды.\nЫраазымын Алдага\nБүгүн Алакем сөөгү табылды.\nАй сайын болгон аркырап,\nАскардуу шамал жердейим,\nЭчтеме келсе тартпаган\nКара кулак шердейим,\nАйзалашса өбөгүм,\nАлмамбет менин жөлөгүм».\nАзаланып көп ыйлап,\nАлмамбеттин ордодо:\n«Асылым Алмам!» - деп ыйлап,"
  },
  {
    "id": "2343",
    "text": "Алмамбет менин жөлөгүм».\nАзаланып көп ыйлап,\nАлмамбеттин ордодо:\n«Асылым Алмам!» - деп ыйлап,\nОшондо өкүрүп Манас бүк түшүп,\nМээ аралаш сары зил\nКусуп ийип кан Манас,\nТөбөсү менен тик түштү.\nОшондо кабылан энең Каныкей\nЫйлап ийди чыркырап,\nБаатырдын башын жөлөп буркурап:\n«Султаным, мээ аралаш сары зил\nБейпайга салчу оору экен,\nБаатыр, сенин шилиңде жараң бар беле?»\n«Айым, мен белимде жарам айтайын,\nКең Бээжиндин баткалда\nАмаз окуп жатканда,\nСежидеге башым койгондо,\nАргынкандын Ажыбай\n\fАлыста уктап алганда,\nКебез белбоо, кең өтүк\nКечилдин каны Коңурбай,\nМени керилип сайып салганда,\nАйзанын учу короюп,\nБелиме калып калганда,\nАргынкандын Ажыбай,\nБек тарткын десем бош тартып,\nАйзаны буруп алды эле,\nБолоттун учу корс этип,\nМенин белимде сынып калды эле.\nМен бул жерге жеткиче,\nОозу бүтүп калды эле,\nАр жагы зилдеп калды эле,\nБайкачы бейлеп убарлаш,\nМенин белимде жарам ушу эле»."
  },
  {
    "id": "2344",
    "text": "Ар жагы зилдеп калды эле,\nБайкачы бейлеп убарлаш,\nМенин белимде жарам ушу эле».\nКабылан катын Каныкей\nЫйлап ийди буркурап,\nОшондо боздоп ийди чыркырап:\n«Кокуй, төрөм, оңбой кал,\nСенин белиңде жараң көрбөгөн,\nСенин ажалыңдын жеткени,\nМенин амалымдын кеткени.\nОшо кең Бээжиндин согушта,\nКара-Көлдүн баткалда\nАмаз окуп жатканда,\nОшондо катын болбой эр болсом,\nКанкорумдун алдында\nКароолчусу мен болсом,\nКанкорумду Калча сайып турганда,\nАжыбай чоро мен болсом,\nСайбайт белем бүрүктү,\nСынабайт белем күлүктү,\nСалбайт белем Бээжинге\nКиши кылбас бүлүктү.\nСабайт белем далдайтып,\nКоңурбай өңдүү бүрүктү,\nТарттырбайт белем Бээжинге,\nКиши кылбас түлүктү.\nСойдурбайт белем казапты,\nБээжинге салбайт белем казатты.\nСындырбайт белем шырыкты,\n\fУргаачы болбой эр болсом,\nКалчага көргөзбөйт белем кылыкты,\nСалбайт белем Бээжинге\nМенде кылбас бузукту.\n(Канкордун ажалынын жетишин,\nКарабеттин амалынын кетишин.)"
  },
  {
    "id": "2345",
    "text": "Менде кылбас бузукту.\n(Канкордун ажалынын жетишин,\nКарабеттин амалынын кетишин.)\nБээжинден берен келгенде,\nБейбагын эсен көргөндө,\nТар төшөккө жатканда,\nТамашага батканда,\nҮстүнө колум артканда,\nБоорума кынай тартканда,\nМында жара көрбөгөн,\nАркескеним дат алган,\nКанчыктын ошондо көзү кашайган.\nАдырдагы булактай\nЖошулушуп турганда,\nАркар менен кулжадай\nКошулушуп турганда,\nЖонуна колум артканда,\nБоорума кынай тартканда,\nКызыкка минтип батканда,\nМында жара көрбөгөн,\nБадышамдын шердиги,\nКара беттин таалайынын кемдиги.\nМаңдай сөөгүм кайкы эле,\nБадышам көзү жумулса,\nКарабеттин күн көрөрү тайкы эле.\nМенин кежиге чачым жок эле,\nБаатырдын көзү жумулса,\nЭмгегим толгон шор эле.\nМенин талданган чачым чогуу эле,\nБаатырдын көзү жумулса,\nМенин маңдайым толгон шор эле.\nАдырда жылкы алты сан,\nБаатыр ай, аргымак-буудан аралаш,\nАйдап алып тозмолоп,\nАркаңда эркек балаң жаш,\nАзилде көзүң жумулса,"
  },
  {
    "id": "2346",
    "text": "Айдап алып тозмолоп,\nАркаңда эркек балаң жаш,\nАзилде көзүң жумулса,\nАга-иниңдин баары кас.\nТоодогу жылкың тогуз сан,\nТобурчак, буудан аралаш,\n\fМеники деп ээ болчу,\nТозуучу балаң мындан жаш.\nТоодой көзүң жумулса,\nАргын, огой журтуң кас.\nАйкөлүм, көзүң жумулса,\nКандай болот жесир баш!\nСултаным, керээзиңди айт, кебиңди айт,\nКарабеттин корголой турган жерин айт!\nАй караңгы болгондо,\nБадышам, түндү эмине кыламын?\nАркаңда эркек туяк жаш,\nАсыл көзүң жумулса,\nБадышам, күндү эмине кыламын?\nКөк жалым, төрөм, баш көтөр,\nСени көрүүчү кишиң бар беле?\nКокустан көзүң жумулса,\nБадышам, көмүүчү кишиң бар беле?\nҮзүлгөндү улоочу кишиң бар беле?\nУялаштай күйүүчү\nӨзүңө жакын кишиң бар беле?\nАлтының көп, дилдең көп\nБаатыр ай, үлөшчү кишиң бар беле?\nАласаң жакын келди го,\nБаатыр, сүйлөшчү кишиң бар беле?\nТулпарыңдын оозун\nБуруучу кишиң бар беле?\nТүнөрүп башка күн түшсө,\nТүйшүктүү кымбат иш түшсө,"
  },
  {
    "id": "2347",
    "text": "Тулпарыңдын оозун\nБуруучу кишиң бар беле?\nТүнөрүп башка күн түшсө,\nТүйшүктүү кымбат иш түшсө,\nТуу түбүндө былк этпей,\nКабылан, туруучу кишиң бар беле?\nТуйгун көзүң жумулса,\nКызматыңа былк этпей,\nТуруучу гана кишиң бар беле?»\nОшондо Манас кабылан:\n«Айым, келе бери колуңду:\nАжалым жетип мен өлсөм,\nМени менен сен өлсөң,\nӨзөн бойлой конбогун,\nӨрт өчкөндөй болбогун!\nЖыйган алтын чачып кет,\nАтаң Темиркан көздөй качып кет!\nКара кан барсаң батасың,\n\fТемиркан барсаң жатасың,\nКан өлгөндө катынга\nТөркүнү жакын болуучу,\nАтаң Темирканга барганда\nКолуңдагы Семетей\nБалтыр бешик чунакты,\nКыркып бергин чыбыгын,\nКылып бергин ырымын,\nИт аягын кечирип,\nКылычтын мизин аттатып,\nАрка чачын кесе көр,\nТууганың Ысмайылга бере көр!\nАта жайын билгизбей,\nЭне жайын туйгузбай,\nЧунагың Семетейди бага көр!\nЖашы он экиге келгенде,\nИчинен ок өтпөс тонду кийгизгин,\nОшондо эне-ата жайын билгизгин.\nАрбагым азыр бар болсо,"
  },
  {
    "id": "2348",
    "text": "Ичинен ок өтпөс тонду кийгизгин,\nОшондо эне-ата жайын билгизгин.\nАрбагым азыр бар болсо,\nЖолунан колдоп алармын,\nБирим жолдош жар болсо,\nБир көзүмдү салармын.\nМенин көзүм өткөндө,\nБу Талас саа жер болбойт,\nЖыйылуу мүлкүң чачып кет,\nБукарды көздөй качып кет.\nБерки Абыке, Көбөш - эки арам,\nЧыйбыт, Кочкор - төрт арам,\nАжыбай, Көлбай - алты арам\nЧалгырты жүрчү көзүндө,\nЧамасы келсе ушулар\nЧалганы жүрчү өзүмдү.\nКыйшыгы жүрчү көзүндө:\nКыңырты жүрчү сөзүндө,\nКыябын тапса алты кул,\nКылганы жүрчү өзүмө.\nТүбүндө бадыраң темир курч болбойт,\nУшу, башка өскөн арам журт болбойт,\nКурама темир курч болбойт,\nУшундай кутурган иттер журт болбойт.\nБулардын бөөдөсү жүрчү көзүндө,\nМындай болсом кезек ит,\n\fБөлгөнү жүрчү өзүмдү,\nКыйшыгы жүрчү көзүндө,\nКыңыры жүрчү сөзүндө,\nКыябын тапса алты кул\nКылганы жүрчү өзүмө,\nАбийирдүү киши ирикпейт,\nДүйнөдө, акылсыз иттер бирикпейт.\nЭртең көзүм өткөндө,"
  },
  {
    "id": "2349",
    "text": "Абийирдүү киши ирикпейт,\nДүйнөдө, акылсыз иттер бирикпейт.\nЭртең көзүм өткөндө,\nТел кулунуң жебейби,\nОшондо тең тууган болом дебейби.\nАлтының болбойт көмүрчө,\nАлты арам, абийирди билбейт семирсе.\nКүмүшүң болбойт темирче,\nКезек кул, күйгөнүң билбейт семирсе.\nБашайың болбойт кийизче,\nКезек ит баркыңды билбейт кийинче.\nКокусунан мен өлсөм,\nБелгилүү жерге сен көмсөң,\nАлты арам менен бириксе,\nКолум тийген кандар бар,\nМенден кордук көргөн жандар бар,\nКутулбачу доолор бар,\nКан төгүүчү жоолор бар.\nӨлүктөн өчүн алчудай,\nКөрүмдү ачып албасын,\nЖол үстүнө сүйрөтүп,\nДаңгыттарга жарбасын,\nБул жагына сак болгун!\nДолум, кетмендеп көрүм оё көр\nБир адамга билгизбей,\nКеңеш салып Бакайга,\nБилинбес жерге коё көр!\nБерен катын Каныкей,\nБерендигиң ашыргын,\nБек акыл ойлоп өзүмдү,\nБир бейлебес жерге жашыргын\nАсмандан жылдыз чаңыттап,\nКозголгондон келейин,\nА дүйнөлүк өзүмө,\nДос болгондон келейин."
  },
  {
    "id": "2350",
    "text": "Асмандан жылдыз чаңыттап,\nКозголгондон келейин,\nА дүйнөлүк өзүмө,\nДос болгондон келейин.\nЖети-Сууну жердеген,\nКөргөн жандын баарысы\n\fЖеткилең мыктуу эр деген,\nКабыланын токуган,\nКаңгайдын башын чокуган,\nКан кожодон бата алган,\nКабылан Кошой аталган,\n«Кандан бата алам», - деп,\nМекеде беш жыл окуган.\nБелгилүүдөн бата алып,\nБерен Кошой атанып,\nБатасы журтту байыткан,\nБайкаган жанды жарыткан,\nАлайган көзү чолпондой,\nАй кулагы калкандай,\nҮзүлгөндү улаган,\nЧачылганды жыйнаган,\nКатагандын кан Кошой,\nАкылы жетик жан эле,\nЧын бедердүү кан эле,\nАйла табар ал эле,\nКан Кошойго кабар айт,\nКошой келсе көмөсүң,\nАкыл салсаң Кошойго\nӨз эркиңче болосуң.\nКең-Алайды жердеген,\nКөргөн жандын баарысы,\nКелберсиген эр деген,\nТогуз уулдун кенжеси,\nБир кудайдын мендеси\nЭлемандын эр Төштүк\nЖел куюнду атты эле,\nЖер алдына түшкөндө\nЖети жылы күн көрбөй,\nЖер азабын тартты эле,\nЭчен айза көөлөшкөн,"
  },
  {
    "id": "2351",
    "text": "Жер алдына түшкөндө\nЖети жылы күн көрбөй,\nЖер азабын тартты эле,\nЭчен айза көөлөшкөн,\nЭрендер менен жөөлөшкөн,\nКара болот кагышкан,\nЧоюнкулак, Чоюн алп,\nМуну менен эр Төштүк,\nЭки жылы кармашкан,\nМындай айтса эр Төштүк,\nЫсыламдын бели ошол,\nСыртын карап олтурсаң,\n\fКабылан тууган кан Төштүк\nЫсыламдын шери ошол.\nКайран көзүм жумулса,\nКан талоосун кылдырбай,\nКайтарып алчу бел ошол,\nАмыс-ар кылбай Төштүккө\nКеңешти салчу эр ошол.\nКейитип жаның кууратпай,\nКеңешиң салсаң Төштүккө\nТуруп берчү эр ошол.\nЭр Төштүктүн алдында\nЧалкуйрук сындуу аты бар,\nМен өлгөндө зыйнатка\nАлтымыш күнү турам - деп,\nТөштүктүн эбакы берген каты бар.\nБел байлачу бел ошол,\nБедерин салса Төштүгүң,\nБейпайга салбай өзүңдү,\nКүтүп алчу эр ошол.\nӨзүн карап отурсаң,\nШай колдогон шер ошол,\nЭлемандын Төштүккө\nДолум, кабар бергин, сен ошол.\nМасейилди жердеген,\nОйрот деген эл деген,\nСапарбайды жайлаган,\nКең Турпанды кыштаган,"
  },
  {
    "id": "2352",
    "text": "Масейилди жердеген,\nОйрот деген эл деген,\nСапарбайды жайлаган,\nКең Турпанды кыштаган,\nКарача кандын кан Сайкал,\nОлоңдой болгон кайран чач\nКечээ төбөгө кынап түйгөндө,\nТөмөнкү айылын чапканда,\nКарача кандын Сайкалы,\nКечээ төбөлөшө киргенде,\nОйногон жерден чаң чыккан,\nКаарынан жан чыгып,\nКөк темир өңдүү тон кийип,\nАлгара өңдүү ат минип,\nКырк чоронун баарысын,\nКыядан таап дарысын\nТүгөнгөн тоонун урчуктан,\nТүз болгон кайкаң тумшуктан,\nКум-Дарыя бетинен,\n\fЖылгындуунун четинен,\nКыраан тууган кырк чоро\nЖылкысын тийип алганда,\nКыйкырып Сайкал кубалап,\nОшондо колду салганда,\nБакайды сайып түшүрүп,\nБалакетти кылганда,\nЧубакты сайып түшүрүп,\nЧуулгандуу кыз Сайкал\nЧууну минтип салганда,\nКылчайбастан сайышып,\nКырк ойрон жөө калганда,\nУлак кандын Сыргагы\nАкылынан шашканда:\n«Айкөл аба, кантет!» - деп,\nМени айлана качканда,\nАзизкандын Алмамбет,\nАлтымыш күнү сайышып,\nАйзалашып жатканда,"
  },
  {
    "id": "2353",
    "text": "Мени айлана качканда,\nАзизкандын Алмамбет,\nАлтымыш күнү сайышып,\nАйзалашып жатканда,\nАлмамбеттен бөлөгүн\nАлегин такыр кетирип,\nАйзалап аттан түшүрүп,\nКөөдөгүмдөн оолуктум,\nКарачанын Сайкалын\nАлдынан чыгып жолуктум.\nАйкырып айза сундуруп,\nАйдай сары талаада\nАлыша албай турганбыз.\nТүзөңүрөөк урчукка,\nТүз болгон тоонун тумшукка,\nТүгөнүшө келгенде,\nАчууланып кан Сайкал,\nАйза менен сайганда,\nАйлам кетип барбайып,\nЧаначтай мурдум дардайып,\nБутум кетип салактап,\nКөзүм кетип алактап,\nЭэримен эр кетип,\nҮзөңгүдөн бут кетип,\nЭрдигинен Сайкалдын,\nЭс табалбай бир калдым.\nКаарданып жөтөлүп,\n\fКайран Сайкал көк жалың\nОпол-тоодой дардайып,\nАккуланын үстүнөн\nАла койду көтөрүп,\nОшондо Сайкал ой ойлоп:\n«Бусурмандын шери экен,\nАчуум менен ыргытсам,\nЫслам бели сынат, - деп,\nКатындан Манас сайдырып,\nКалжайып калган экен, - деп,\nКабарын укса капырлар\nКайрадан кудай урат, - деп,\nМуну атынан алып нетейин,"
  },
  {
    "id": "2354",
    "text": "Кабарын укса капырлар\nКайрадан кудай урат, - деп,\nМуну атынан алып нетейин,\nАттан алып айкөлдү\nНе мураска жетейин».\nОшонтүп атка мингизип,\nОңбогон Сайкал турганда:\n«Капырды бузган шер кылдың,\nБир катынга тең кылбай,\nМынчалык неге кем кылдың?» -\nДеп, ошонтүп, курган жан,\nДемеп уруш салганда,\nТамандашып салышып,\nЖакалашып алганда,\nДарт кумарды жазышып,\nАйбалта менен чабышып,\nКылыч менен кыйышып,\nСабы колдо калышып,\nКум-Талаанын чөлүндө\nЖеңип алдым Сайкалды,\nЖембаштыктай бөктөрүп,\nЖетип ачуум келгенде,\nЭңип алдым Сайкалды.\n«Башына жоолук салам, - деп,\nАзабы өттү долунун\nТал түштө муну алам, - деп,\nАла чапан Айкожо\nАрабызда турганда,\nБир туткан бирим ал эле,\nКыямат ике кыйганда,\nКарача кандын кан Сайкал\nУбада кылган кеби бар:\n\f«Өлөрүңдө кырк күнү,\nЗыйнатыңда турам, - деп,\nКурандашкан жери бар.\nКан Сайкалга кабар бер,\nСайкал келсе көмөсүң,\nОшо күнү сен долум,\nӨз эркиңче болосуң."
  },
  {
    "id": "2355",
    "text": "Кан Сайкалга кабар бер,\nСайкал келсе көмөсүң,\nОшо күнү сен долум,\nӨз эркиңче болосуң.\nТөмөнкү Кырым деген элде го,\nКырк күнчүлүк жерде го,\nУрумкан уулу Көкбөрү\nОбодон булут козгошкон,\nО дүйнөлүк достошкон,\nБиттей кезде биригип,\nБармактай кезде баш кошкон,\nБирге ойношуп токушкан,\nТөмөнкү Меке шаарынан,\nБеш жылы сабак окушкан.\nАңгеме сөздү козгошкон,\nБир күндө үч жол достошкон,\nКөкбөрүгө кабар бер,\nКөз ачык куу жан өтпөсүн,\nАтына коюп ар убак,\nАйкөлүңдүн абийири мындан кетпесин.\nУккун, Каныкей бейбак, кебим бар,\nАнжыянда кырк эшен\nАлдыра көргүн ошону,\nДооронума турууга,\nАнжыяндын Айкожо\nЖаназама турсун да.\nОшону алып келе көр,\nЗарып кылып малымдын\nТең жарымын бере көр!\nБере турган себебиң,\nКымыз ичкен мас кезде,\nАйкожону камадым,\nКырк эшенди сабадым.\nЧын жиниме тийгенде\nИлекисин таладым,\nӨздөрүн иттей камадым,\nАрак ичкен мас кезде,\nАкылым суюк жаш кезде\nБолбой ичтим бозону,"
  },
  {
    "id": "2356",
    "text": "Өздөрүн иттей камадым,\nАрак ичкен мас кезде,\nАкылым суюк жаш кезде\nБолбой ичтим бозону,\n\fБоздотуп урдум ошону.\nАлып ичтим аракты,\nА дүйнөгө барганда\nКаныкей, кантем ошо\nМойнума кеткен талакты?»\nОшонтүп Манас күңгүрөп,\nКыл муруту шыйпайып,\nКыямат кетчү эмедей,\nКыңгайлап Манас жөн тартып,\nКылагар көзү кылайып,\nКыйын бир болуп Манас кан,\nКыямат кетчү эмедей,\nКыстоо бир түшүп шалактап.\nБул оорусун көргөн соң,\nКыл муруту шыйпайып,\nКыямат кетчү эмедей,\nБайкаса көзү алактап,\nА дүйнө кетчү эмедей,\nАшкере ооруп шалактап.\nТарса-тарса жөтөлүп,\nТалыктырып долуну,\nЖаздыктан башын көтөрүп.\nӨөдө туруп: «Өө!» - десе,\nӨжөк-өжөк кан кетип,\nӨкүрүп ыйлап токтобой,\nКаныкейден ал кетип,\nДүпө-дүпө жөтөлүп,\nТөшөктөн башын көтөрүп,\nӨөдө болуп: «Өө!» - десе,\nБадышанын оозунан\nТабак-табак кан кетип,\nЖабыгып ыйлап чыркырап,\nБаякы жеңекеңден ал кетип,\nКөк жал кан көбүрөөк оору болгон соң,\nЧылбырдай чачты буралбай,"
  },
  {
    "id": "2357",
    "text": "Баякы жеңекеңден ал кетип,\nКөк жал кан көбүрөөк оору болгон соң,\nЧылбырдай чачты буралбай,\nЖеңең, чыркырап ыйлап тура албай,\nОпсолоң ооруп бадышаң,\nОозунан чыккан кара кан\nОн эки гана ороо толду эми,\nЧыккан канын көргөндө\nЧыңырып ыйлап жеңекең,\nЧымындай айла таба албай,\n\fКабыландын ажалынын жеткенин,\nКара беттин амалынын кеткенин.\nМаңдай сөөгүм кайкысы,\nБадышам көзү өткөн соң,\nКара беттин ырысынын тайкысы.\nЭми кымыз ичпес кайран баш,\nТөрөнүн көзү өткөн соң,\nМоминтип, кыйгыл сууга зар болот.\nКыйындын көзү жумулса,\nМомунда кайран жаным кор болот».\nОшондо Манас муну айтып:\n(Обу жок оору болду эми),\nКаныкей, жакасы алтын, жеңи жез,\nКош бадана, торгой көз,\nКелеме бото, кең күрмө,\nКээ жерине келеп темир мадаткан,\nКелтенин эле огун жадаткан,\nЖебенин огу жетпеген,\nБолоттун учу өтпөгөн,\nАлты ай тынбай салышса,\nОк жаңылып кетпеген.\nАнжыян, Кокон чалдырган,\nАлты шаар, Кокон буласын,"
  },
  {
    "id": "2358",
    "text": "Алты ай тынбай салышса,\nОк жаңылып кетпеген.\nАнжыян, Кокон чалдырган,\nАлты шаар, Кокон буласын,\nАлым салып алдырган,\nАр бир жерге бышыктап,\nАянбастан салдырган,\nКийсе, кишинин мээрин кандырган,\nДенеге боздогон бороон тийбеген,\nЖоого ылайык Аколпок,\nКаныкей, жаап койчу үстүмө!\nАкка бир мойнум бурайын,\nАласа жакын келгенде\nАлда! - ден, көзүм жумайын.\nКайран жан чыр дей түшкөнчө,\nАтышка кийген Аколпок\nМен эрмек эле кылып турайын,\nАсынса ай далынын айнеги,\nАртыкча жанга күч келсе,\nАманат жандын баргеги,\nОйногондо очогор,\nЧындап соксо кой чагыр,\nЖандуу мылтык Аккелте,\n\fКечээ Анжыяндын ар жагы,\nНамангендин бер жагы,\nКокон кандын колтугу,\nАйдай сары талаадан\nАлтымыш орус жер ченчи\nЧыгып келген кезинде,\nТулпар оозун бурганда,\nКаршылашып турганда,\nКачып эле берген шарактап,\nАлтымыш балбан орусту,\nТалаага союп карактап,\nОлжого алган Аккелте,\nКаныкей, коюп койгун жаныма!\nАлдага тобо кылайын,"
  },
  {
    "id": "2359",
    "text": "Талаага союп карактап,\nОлжого алган Аккелте,\nКаныкей, коюп койгун жаныма!\nАлдага тобо кылайын,\nАласам жакын келгенче,\nЭрмек эле кылып турайын.\nБериште беш колун мыктап салганда,\nАнан кийин калайын.\nАманат жан кеткиче,\nАжалым далдап жеткиче,\nЖандуу мылтык Аккелте\nКоюп койгун жаныма,\nОшону эрмек кылып турайын.\nАсмандан түшкөн боз кисе,\nКайран жан менен дос кисе,\nОн бирге өзүм келгенде:\n«Белиңе муну чалгын», - деп,\nАйкожо ата бергенде,\nКыймыл болуп жер жүзү,\nЖандын баары токтолуп,\nКисени берген Айкожо\nКөздөн кайып болуп жок болуп.\nКысталыш жоого киргенде,\nКыйкырып белге чалганда,\nКырк чилтен жолдош бир болгон.\nКасташкан жоону көргөндө,\nКаарланып курчанса,\nКара чаар кабылан\nКапталымда чамынган,\nКыйкырып белге чалганда,\nЧолок куйрук арслан\nЖандай салып камынган.\n\fАсмандан түшкөн боз кисе,\nЖаным менен дос кисе,\nБилген адам кеп айткан,\nКайыбынан кабылган,\nКудай сүйүп табылган."
  },
  {
    "id": "2360",
    "text": "Жаным менен дос кисе,\nБилген адам кеп айткан,\nКайыбынан кабылган,\nКудай сүйүп табылган.\n«Асмандан түшкөн кисе», - деп,\nБилбеген аадан кеп айткан:\n«Коконго кордук салганда,\nМаргалаң чаап алганда,\nКалендерди камаган,\nДубананы сабаган.\nАк марал айдап уй кылып,\nЖердин үстүн чуу кылып,\nОшондо зордуктап алган кисе», - деп,\nБилбеген аадан муну айткан.\nКаныкей, илип эле койчу кашыма!\nМекеден келген зор куран,\nАйым, жаздап койчу башыма!\nАсмандан түшкөн алты курч,\nКылычтын кыл мыктуусу,\nМанас алган Зулпукор,\nАжыбай алган Ачболот,\nБакай алган Кылболот,\nАлмамбет алган Жойкума,\nЧубак алган Ачалбарс,\nСыргак алган Аркескен,\nАлты болот курч ошол,\nАчуусуна тийгенде,\nАаламды бузган мүлк ошол.\nКыйкырып кындан алганда,\nКан ичпей куру жүрбөгөн,\nКызыгып кындан чыгарса,\nКан ичпесе кайрылып кынга кирбеген,\nКабарын угуп алганда,\nКачып душман сүрдөгөн.\nТаштан кайра кайтпаган,\nТемирден кайра тартпаган"
  },
  {
    "id": "2361",
    "text": "Кабарын угуп алганда,\nКачып душман сүрдөгөн.\nТаштан кайра кайтпаган,\nТемирден кайра тартпаган\nКасиеттүү алты курч,\nКаныкей, коюп койчу башыма!\nБереки сайышка алган Сырнайза,\nКараңгыда көтөрсө,\nАй тийгендей жарк эткен.\n\fКасташкан жоого сунганда,\nБура тартып жалт эткен,\nЧымын консо зыңк эткен,\nКамчы сап тийсе каңк эткен,\nУлатпай учун чыгарган:\n«Кабылып тийген жерлери,\nКабылдап жүрүп өлсүн», - деп,\nАдамдын көз жашы менен сугарган.\nБеттешкен жоону көргөндө,\nБет алыша келгенде,\nМуштаганда кармаган,\nЭэси боо сүйүнгөн,\nКанчалык күч келсе да,\nСынып кетпей бачагар,\nТүпкүч болуп ийилген.\nОң жагында оруска,\nОйрон салган Сырнайза,\nКыр жагында кытайга,\nКыргын салган Сырнайза,\nЖөлөчү жакын кашыма!\nКаныкей, акка мойнум бурайын,\nАласа жакын келгенде,\nАнан го көзүм жумайын,\nАзыр тирүү чагымда\nМедер кылып айзаны\nЭрмек кылып турайын!\nКокусунан мен өлсөм,\nКаныкей мени менен сен өлсөң,"
  },
  {
    "id": "2362",
    "text": "Медер кылып айзаны\nЭрмек кылып турайын!\nКокусунан мен өлсөм,\nКаныкей мени менен сен өлсөң,\nСен экөөбүз тең өлсөк,\nКалып калса Семетей\nКөчкөндө, көк бука өгүз минбесин,\nАбыке, Көбөш - алты арам,\nКөбүнчө койчу кылып жүрбөсүн.\nУй артына салбасын,\nЖашында сабап жалгызды,\nЖалтаң кылып салбасын,\nАбыке, Көбөш - алты арам,\nМоминтип өчүн албасын!\nКаныкей, Күйүктүн белин ашып кет!\nКөп дүйнөңдү чачып кет,\nЭр өлгөндө катынга\nТөркүн жакын болуучу,\n\fСен, Темиркан көздөй качып кет!\nТемирканга барганда,\nКолуңдагы Семетей,\nКыркып бергин чыбыгын,\nАйтып бергин ошондо,\nИшене турган ырымын.\nЖашы он экиге келгенде,\nКолуна мылтык бере көр,\nАзыз кылгын баланы,\nКайрадан Талас көргөзгүн,\nАрбагым азыр бар болсо,\nЖолунан тосуп аламын,\nЖоболоңдуу жетимге,\nБир көзүмдү салармын.\nКабылан Бакай, кан достум,\nӨзөн бир бойлой конбой жүр,\nБадыша Манас туйгундун\nБардыгындай болбой жүр!\nБардыгындай сен болсоң,"
  },
  {
    "id": "2363",
    "text": "Өзөн бир бойлой конбой жүр,\nБадыша Манас туйгундун\nБардыгындай болбой жүр!\nБардыгындай сен болсоң,\nКузгундай көзүн кызарткан,\nКуу сакалын чубаткан\nКуураган Бакай дебесин,\nКуу жаның ошо күнү өлбөсүн!\nКан өлгөндө карыя,\nКашат бойлой конуучу,\nКалың бир топко жолобо,\nТөрөсү өлсө карысы\nТөөгө бир жакын болуучу,\nТөө кайтаргын, абаке,\nЖелмаян менен Бозбуура\nМойнуна тумар тага көр:\n«Канымдан белек калды», - деп,\nЖетимдин төөсүн бага көр!\nТоюң менен топот түш,\nТоп болгон жерге жолобо.\nАйыл-апа чырдашса,\nАзарыңды салбагын,\nАсты, Бакай кабылан,\nАрасына барбагын,\nАтыңды оңдоп токуп жүр:\n«Айкөлүм, достум өлдү», - деп,\nКезинде аңгырап куран окуп жүр.\n\fАдырга чыга токтоп жүр:\n«Айкөлүм Манас өлдү», - деп,\nТилимди алсаң,\nАңгырап мени жоктой жүр!\nАйзаны кармап бура көр,\nКайран жан ары кеткенче,\nАкылыңды айтып калганга,\nКашыма карап тура көр, Бакай!\nКатагандын кан Кошой -\nЖаназама турсун де,"
  },
  {
    "id": "2364",
    "text": "Акылыңды айтып калганга,\nКашыма карап тура көр, Бакай!\nКатагандын кан Кошой -\nЖаназама турсун де,\nЭлемандын эр Төштүк -\nКызматым мыктап кылсын де,\nУрумкандын Көкбөрү -\nДүнүйөсүн чачсын де,\nКарачанын Сайкалы -\nКандуу бетин тытсын де,\nАнжыяндын кырк эшен -\nКолум тийген жери бар,\nДооронумду алсын де!\nКайран жаным өлгөндө,\nБакай, тоодогу жылкым тогуз миң,\nДооронго тору аттан байла бир миңди,\nАдырда төөм алты миң,\nАсыл бир жаным кеткен соң,\nТөөмдөн байла бир миңди.\nБакай дос, алып ичтим аракты,\nКутказа көргүн мойнумдан,\nКуткарар бекен куу жанды,\nБаякы мойнумдагы талактан,\nКуткара көргүн куу жанды\nЗына күнөө, азаптан.\nБашчысын сойдум ар кандын,\nМалдарын жедим ар жандын,\nАзапты элге чоң салдым,\nАлтынын талап көп алдым,\nТилимди чындап алганды,\nТилим менен багынттым,\nТилге көнбөс ааданды\nСабап жүрүп жалынттым.\nОн экиге келгенде\nОрдо бузуп олжо алдым,\nОн үчүмө келгенде\n\fОрдолуу журтка кол салдым."
  },
  {
    "id": "2365",
    "text": "Он экиге келгенде\nОрдо бузуп олжо алдым,\nОн үчүмө келгенде\n\fОрдолуу журтка кол салдым.\nКылычтын учун кан кылдым,\nКезиккен жерди чаң кылдым.\nТулпарды туура байладым,\nКыйыгыма тийгенди\nКылчайбастан жайладым,\nКанга тоюп катыктым,\nЖер үстүнө чыр салып,\nКабылан Манас атыктым.\nКасташканды кармадым,\nКыйыгыма тийгенди\nКармап алып жайладым,\nКастарымды тиккенди\nАзууга салып чайнадым.\nӨзүм касиеттүү жан болдум,\nЖер жүзүнө кырк эки жылы кан болдум.\nАт семирип ык болдум,\nЖалгыз элем кырк болдум,\nКулаалы жыйып куш кылдым,\nКулдарды жыйып журт кылдым.\nАлтын жыйып таш кылдым,\nУшу турган калыкка\nТентиген журтту баш кылдым.\nКалмак болдум башында,\nӨтмөк болдум көрдүңбү,\nЭлүү эки жашымда.\nКан чыгарып жайдырып,\nКак Бээжиндин баткалда\nАмаз окуп жатканда,\nАлөөкөнүн Коңурбай\nАркасынан сайдырып,\nБолоттун учу корс этип,\nБел сөөккө сынып калыптыр,\nОозу бүтүп жымыйып,\nАр жагы ылайлап дүмөк салыптыр»."
  },
  {
    "id": "2366",
    "text": "Бел сөөккө сынып калыптыр,\nОозу бүтүп жымыйып,\nАр жагы ылайлап дүмөк салыптыр».\nАласасы жетүүгө баатырга\nЖакындашып калыптыр.\nБаягы кайран жеңең Каныкей,\nКасиети чын качып,\nКанкору ооруп келгенин\nОшондо билбей калыптыр.\nБакай кан менен Каныкей\n\fАйланып басып карайлап,\nОшондо алапайын таба албай,\nБаякы асыл жеңең Каныкей\nАлты торпок, төрт тайга\nСатып алган акболот,\nАлеттен баатыр кетерде,\nДалдап туруп жаранын\nОозуна тийип салды эле,\nБаягы ойноп жаткан болотту\nКолун салып жеңекең,\nОшону сууруп алды эле,\nСөөгүндө калган ал болот\nОйногон бойдон жетиптир,\nКыр аркада жан жүлүн\nТакыр чирип кетиптир.\nКыл муруту чубалып,\nКылангар көзү кылайып,\nОшондо кымбат оору, мүшкүл иш!\nБаягы желгенине жел жетпес,\nБасканына мал жетпес,\nЖалпак өркөч кара нар,\nБашында алтын окто бар,\nМанас кандын Желмаян\nЧөгөрүп койду кашына.\nАккула окко учканда,\nКоргошундай Манасты\nКойбой алып көтөргөн,"
  },
  {
    "id": "2367",
    "text": "Чөгөрүп койду кашына.\nАккула окко учканда,\nКоргошундай Манасты\nКойбой алып көтөргөн,\nЭр Коңурбай, сан калдай\nБаатыр Манас көк жалың\nЭңкейиштеп кууганда,\nЖаш экенин билгизбей,\nБугудай мойнун бураган,\nКытайга кыргын салганда,\nБута бою аң келсе,\nБуйдалбастан чураган,\nАркасы бийик, зээри бас,\nАдырга салса оюбас,\nКарачанын Сайкалы\nКагышып берген Буурул ат,\nСанжыргалуу Сайкалдын\nТартууга берген Буурул ат\nБаатырдын жакын байлап тушуна,\n\fБайлап салса токтобойт,\nКоё берсе оттобойт,\nАйбан да болсо жаныбар\nОшондо айтайын десе тили жок,\nОшондо аза гана күтүп калыптыр.\nЧыркырап ыйлап тура албай,\nКайран жеңең Каныкей\nАргынкандын Ажыбай\nАйтып кеңеш салыптыр.\nОшондо бөдөнөдөй кайран көз\nБөлөк-бөлөк жаш кетип,\nКарагаттай кайран көз\nКамчы бою жаш кетип,\nАргынкандын Ажыбай\nАрманын айтып турду эми:\n«Ажыке, адырда жылкы ала баш,\nАргымак тулпар аралаш,\nАаламга кабар берүүчү,\nАркада эркек бала жаш."
  },
  {
    "id": "2368",
    "text": "«Ажыке, адырда жылкы ала баш,\nАргымак тулпар аралаш,\nАаламга кабар берүүчү,\nАркада эркек бала жаш.\nАйкөлгө күйүп кетүүчү\nАга-ининин баары кас.\nЗыйнатын мыктап кылууга\nАргын, кыргыз өзү баш,\nАаламга кабар чоң берип,\nКандарды жыйнап келүүгө\nАркада эркек бала жаш.\nАжыке, долоно саптуу айбалта,\nТолгонтуп ийбей ким аштайт,\nТоодой болгон баатырдын көзү жумулса,\nМуну тополоң кылбай ким баштайт?\nКара жаак айбалта,\nМуну кармап колго ким илет,\nКанымдын көзү жумулса,\nАлакандай кайран эл\nМуну капа кылбай ким билет?\nБайгамбар чалыш баш аба,\nҮзүлүп кеттим улачы,\nАжыке, чачылмак болдум жыйначы,\nӨчмөк болдум тамызчы,\nАжыке, өлмөк болдум тиргизчи!\nАлтымыш уруу тил билген,\nАдамдан күлүк абакем,\n\fБейбагың гана тилин ала көр,\nКырк күнчүлүк жерде экен,\nУрум деген элде экен,\nУрумкан уулу Көкбөрү,\nАяшка кабар сала көр,\nАжыке, чабаганга бара көр.\nАжыке, жер үстүндө жети алп,\nБаатырды чыр кылбастан коёлук,"
  },
  {
    "id": "2369",
    "text": "Ажыке, чабаганга бара көр.\nАжыке, жер үстүндө жети алп,\nБаатырды чыр кылбастан коёлук,\nЭркибиз менен бололук.\nБаатыр ай, жетип жыйнап ала көр,\nТөгөрөктүн төрт бурчун\nАбаке, төптөп кабар сала көр,\nТөрөңө жакын кан болсо,\nАбаке, баарын жыйнап ала көр,\nМедийнанын беш бурчу\nБелгилеп кабар сала көр,\nМанас менен бек достошкон кан болсо,\nБаатыр ай, ошону жыйнап ала көр!\nКасташып жүргөн кандарга\nАжыке, кайрылып кабар бербегин,\nМаңдайдан орой жан чыкса,\nБакылдап тийип Ажыке,\nӨкүлдөп элге тийүүчү,\nАжыке, өкүмүң шериң Манас жок.\nАжыке, Чет-Кайттын жолун чалбай кел,\nЖесириң мүшкүл көрбөсүн,\nАжыке, жетинчи күндөн калбай кел!\nАшуунун белин чалбай кел,\nАжыке, Айкөлүң минтип жатканда,\nАдамды мүшкүл тарттырбай,\nАжыке, алты күндөн калбай кел!\nКөмүлбөй калса достуңду,\nКылганы жүргөн душмандар\nЧогулушуп албасын,\nӨлүктөн өчүн алчуудай,\nЖол үстүнө сүйрөтүп,\nКараң күн даңгыттарга салбасын!"
  },
  {
    "id": "2370",
    "text": "Чогулушуп албасын,\nӨлүктөн өчүн алчуудай,\nЖол үстүнө сүйрөтүп,\nКараң күн даңгыттарга салбасын!\nАкылсыз аадан болгон журт\nУшинтип кегин албасын!\nАжыке, азыр гана уккун кебимди,\nТаштай көрбө Алайга\nТөштүк өңдүү бөрүңдү,\n\fУнутпагын ылайым\nКабылан Кошой шериңди.\nАстыга салса акжолтой,\nКошой кан, айдап жүрсө сан колдой,\nБадыша Кошой келсин де,\nБаатырдын аманында көрсүн де.\nКарача кандын кыз Сайкал,\nДолуга кабар бере көр,\nАжыкан, Шайык - эки дөө,\nОшондой эрге кабар бере көр.\nАжыке, ай караңгы болгондо,\nТүндү кандай кылабыз,\nАсыл Айкөлдүн көзү жумулса,\nБаатыр ай, күндү эмине кылабыз!?»\nОшондо Ажыбай туруп муну айтат:\n«Макул болот, Каныкей,\nТөгөрөктүн төрт бурчу\nТөптөп кабар салайын,\nТөрө Кошой, Төштүктү\nТөрөнү жыйып алайын.\nБелгилүү жердин беш бурчу\nБейлеп кабар салайын,\nБелгилүүнүн баарысын\nБет алып, жыйнап алайын,\nТил алдым, долум, барайын!\nАтышка минген Карткүрөң\nАйбандан кары бул эле,"
  },
  {
    "id": "2371",
    "text": "Бет алып, жыйнап алайын,\nТил алдым, долум, барайын!\nАтышка минген Карткүрөң\nАйбандан кары бул эле,\nЧамбыл-Белде Жанаалы,\nКарач - эки дөө,\nАдамдан артык шум эле,\nАжыбайдын касташкан жоосу бул эле,\nКарткүрөң минсем чалбасын,\nМени кашаттан карман албасын,\nӨлтүрбөсүн өзүмдү,\nЖалынсам укпай сөзүмдү,\nЖана долу, Каныкей,\nЧукубасын көзүмдү.\nЖолуман байлап албасын,\nКалкына кабар салбасын:\n«Каны Манас барында,\nКанчалык бүлүк салды», - деп,\nУшүнтүп өчүн албасын.\n\fМойнума кайыштан аркан бурбасын,\nКызыталак башка күн тууп,\nКыстап душман турганда,\nКарткүрөң баспай турбасын.\nАшуусу катуу зоо келип,\nОшондон учуп өлүп жүрбөйүн,\nАгыны катуу суу келип,\nКаныкей балам, агып өлүм калбайын.\nАк бороон чыгып алдымдан,\nБалам ай, тоңуп өлүп жүрбөйүн.\nАгын дайра көп кечип,\nАстымдагы Карткүрөң\nТуягы мукур ит эле,\nАшуу, тоону көп ашып,\nКөңүлү калган ит эле,\nКаныкей балам, Буурулду берчи минейин,"
  },
  {
    "id": "2372",
    "text": "Ашуу, тоону көп ашып,\nКөңүлү калган ит эле,\nКаныкей балам, Буурулду берчи минейин,\nКаныкей балам, Буулумду берчи киейин.\nАч албарс белге чалайын.\nКызыккан жоо беттешсе,\nӨчүмдү гана минтип алайын.\nЧыканактап уйку албай,\nЧырым этип тынч албай,\nМинтип кабар салайын,\n(Аташкан Манас достума)\nБаргын десең барайын.\nКара сурдун сулуусу,\nБусурмандын урдуусу,\nСенин тилиң алайын».\nАжыбай тилге кирген соң,\nТайбуурулду берүүгө,\nОшондо асыл жеңең Каныкей,\nКөзүнөн жашын арталбай,\nАлакчы дүйнө оңбой кал,\nЖе мурдунун суусун тарта албай,\nИчкелей басып төтөлөп,\nКайран катын Каныкей\nАлып чыкты ордодон\nТайбуурулду жетелеп.\nОшондо, аяш экен Көкбөрү,\nОшондо, атайылап ат жазып,\nКөкбөрүгө арманын айтып, кат жазып:\n«Кечигип калса калды, - деп,\n\fКелбей калса Көкбөрү,\nЖанды кейитип эле шорго салды - деп.\nКелбей койсо жан достум,\nОшондо аадандыгын билербиз,\nАйтылымыш чын болсо,\nТаңда макшар күнүндө,"
  },
  {
    "id": "2373",
    "text": "Келбей койсо жан достум,\nОшондо аадандыгын билербиз,\nАйтылымыш чын болсо,\nТаңда макшар күнүндө,\nКара эшек эле кылып жүрөрбүз.\nМасейилдин белинде,\nАлай деген жеринде\nТогуз уулдун кенжеси,\nБир кудайдын мендеси,\nЭлемандын эр Төштүк,\nЭзелки досту келсин де,\nДостусу Манас кабылан\nТирүүсүндө көрсүн де,\nБаатыр Чалкуйрук оозун бурсун де,\nКан Манас өтүп турганда,\nЗыйнатына турсун де.\nАжыке, төрө Төштүк каныңа айт,\nТөрө Манас оору - деп,\nТөмөнкү журттун баарына айт.\nДаанышман жакшы молдого айт,\nДоорон алчу бакырга айт,\nЖетпей жүргөн жесирге айт,\nЧокой кийген мискинге айт,\nӨлгөн жан тирүү калабы,\nБадышамын жер жүзүнө бир билинсин сабагы,\nТоюнсун бечара, мискин тамагы.\nАрканы бар бутуңда,\nБоолуу келсин бул жерге,\nДүнүйөсүн алдырган\nКөк жалга доолуу келсин бул жерге.\nИш кыла албай тим калган\nКары келсин бул жерге,\nКожо, молдо, дубана\nБаары келсин бул жерге.\nАтасынан айрылган"
  },
  {
    "id": "2374",
    "text": "Кары келсин бул жерге,\nКожо, молдо, дубана\nБаары келсин бул жерге.\nАтасынан айрылган\nАртыкча жетим бир болгон,\nДагы келсин бул жерге,\nДооранына баатырга\nМиң карача төө берем,\nЗыйнатына баатырга\n\fМиң кара кашка бээ берем.\nКалкка жеткен канатым,\nКан Көкөтөй ашынан\nАртык кылам санатын».\nКакшап айтып кабыштап,\nЧабаганын баякы\nАжыбайга табыштап,\nБуурулду минип булкунтуп,\nЭри өлгөндөй жулкунтуп,\nБурулбай жүрдү Ажыбай.\nАстындагы мингени -\nКан Манастын Буурулу,\nКолундагы алганы -\nАлакеңдин болоту,\nЖердин түбү Желпиниш\nБарганы кетти Ажыбай,\nЖетиги Манас кан оору болгон соң,\nЖер үстүнө кабарды\nСалганы кетти Ажыбай.\nЭңкейишке киргенде\nЭр Манастын Буурулу\nЭликтей буту сайылып,\nАдырдуу жерге барганда,\nЖал-куйругу жайылып,\nЭңкейишке киргенде\nТаманы жерге тарсылдап,\nКара болот ооздук\nКөмөкөйдө карсылдап,\nАраандай оозу ачылып,\nКан аралаш ак көбүк\nОмуроого чачылып,\nБаскан жери быркырап,"
  },
  {
    "id": "2375",
    "text": "Араандай оозу ачылып,\nКан аралаш ак көбүк\nОмуроого чачылып,\nБаскан жери быркырап,\nЧоң казандай даңканы\nАжыбайдын төбөсүндө чыркырап,\nУчкан куш менен жарышып,\nОкоро түйгөн ак тизгин\nКош колдо гана карышып,\nКөкүлүн көккө ыргытып,\nТуягын жерге мылгытып,\nОоздугун каккылап,\nТал жибектей куйругун\nЧаткаякка каккылап,\n\fАргынкандын Ажыбай\nТайбуурулду мингенде\nКөрүнгөндө көрүнүп,\nКөрүнбөгөн баткалда\nКөк түтүн болуп бөлүнүп,\nКараңгы жайга бактырып,\nБашына үкү тактырып,\nБугудай мойнун бураган,\nБута бою аң келсе,\nБурулбастан чураган.\nБуудандыгын билгенде,\nБуттап алтын зер берип,\nТөмөнкү Букардын каны сураган.\nСураганга бербеген,\nБермек турсун бууданга,\nБейдаарат киши минбеген.\nКумга тууп, ташка өскөн,\nКайыптан бөлөк башка өскөн.\nЭнеси чөлдүн тобурчак\nАтасы тоонун туу чунак,\nКалбыр өпкө, жез билек,\nКара байыр казанат.\nКайыптан чындап жалгашкан,\nТалыктырып Сайкалды\nТартууга алган Буурул ат,"
  },
  {
    "id": "2376",
    "text": "Кара байыр казанат.\nКайыптан чындап жалгашкан,\nТалыктырып Сайкалды\nТартууга алган Буурул ат,\nЭзилген досту кыз Сайкал,\nЭнчиге берген Буурул ат.\n«Эрмек кылып баласы\nЭэ болуп минип жүрсүн», - деп,\nЭнчиге келген Буурул ат.\nТалас менен кең Кырым\nКырк күнчүлүк жер экен,\nТалыкпай жүрүп Ажыбай\nТөгөрөктүн бурчуна\nКабар берген кези экен.\nУрумкан уулу Көкбөрү,\nУйкудан чочуп ойгонуп,\nОң жагына толгонуп,\nШашып амаз окунуп,\nКууказыкты токунуп,\nКолун сууга малынып,\nКол дааратын алынып,\n\fКудуретке жалынып,\nКурдашы досту Манасты\nКуп келтире сагынып,\nКелгендерден кеп угуп,\nКырк эки сан кол менен\nБээжин кетти - деп угуп,\nАлек болуп Көкбөрү:\n«Ажалым жетсе өлөм, - деп,\nӨлбөй тирүү бир болсо,\nДостум Манас көк жалга\nКол алышып келем», - деп,\nКарача кандын Күлнары\nКөкбөрүнүн катыны,\nАдамдан артык акылы,\nКараңгы эмес, түн экен,\nӨзү кереметтүү күң экен.\nКара сурдун сулуусу,\nКатындардын мыктуусу:"
  },
  {
    "id": "2377",
    "text": "Караңгы эмес, түн экен,\nӨзү кереметтүү күң экен.\nКара сурдун сулуусу,\nКатындардын мыктуусу:\n«Акыреттик дос Манастын\nАкыры жүзүн көрөм, - деп,\nӨлүп калса Манаска\nКуран окуп келем, - деп,\nЖаман болсо Каныкей\nАяшка үзүр айтам, - деп,\nЭгерде аман ал болсо,\nЭркек бала Семетей\nЖентектеп кайра тартам», - деп,\nСары дилде, ак күмүш\nБилге жүктөп алыптыр,\nТалыкпай эчен жол тартып,\nМанасты көздөй Көкбөрү\nСапар тартып калыптыр.\nСапарына аралаш,\nАргындын уулу Ажыбай\nАрбуудан менен булкунтуп,\nУрумкан уулу Көкбөрү\nАстынан утуру барыптыр.\nКарыз саламын айтышып,\nКөкбөрү карап турбады,\nАжыбайды көргөндө,\nКөк жалдын баарын сурады.\n«Жылгындуу өзөн кең Талас,\n\fЖериң эсен жатабы?\nЖыргалдуу кыргыз, көп аргын,\nЭлиң эсен жатабы?\nАлты шердин кенжеси,\nКудайдын сүйгөн мендеси,\nАйкөлүм Манас кабылан,\nШериңиз эсен жатабы?\nКараңгыда көз тапкан,\nКапылет жерде сөз тапкан,\nАстыга салса акжолтой,\nАйдап жүрсө сан колдой,"
  },
  {
    "id": "2378",
    "text": "Караңгыда көз тапкан,\nКапылет жерде сөз тапкан,\nАстыга салса акжолтой,\nАйдап жүрсө сан колдой,\nКөк сүлөөсүн бөрк кийип,\nКөк ала калкан ойногон,\nБашын бар алтынга бөлөгөн,\nАягын чылк күмүшкө жөлөгөн,\nЖурт булбулу кан Бакай,\nБегиң эсен жатабы?\nКара динден ак болгон,\nКытайдан качып жат болгон,\nКан Азиздин көк жалы,\nАлакең эсен жатабы?\nАлышса адамдын алы жетпеген,\nБөрүнүн тиши өтпөгөн,\nОйгуттардын кырааны,\nАкбалтайдын Чубагы\nШериң эсен жатабы?\nЖекени белге курчаган\nЖети түмөн кол келсе,\nЖеке аралап кол салган.\nКара болот кыргагы,\nКан Манастын Сыргагы,\nЖашың эсен жатабы?\nКырктын башы Кыргыл чал,\nКарың аман бар бекен?\nЫрамандын Ырчы уулу\nБаарың аман бар бекен?\nСуу ич десе уу ичкен,\nБөрк ал десе баш кескен,\nКан төк десе жин төккөн,\nСунгандан кайра тартпаган,\nСумсайганын жазбаган,\nОктон кайра тартпаган,\n\fӨлүмдөн кайра тартпаган,\nЖоо келсе кайра качпаган,\nМанас кандын кырааны,"
  },
  {
    "id": "2379",
    "text": "Октон кайра тартпаган,\n\fӨлүмдөн кайра тартпаган,\nЖоо келсе кайра качпаган,\nМанас кандын кырааны,\nЧоролор эсен бар бекен?\nКөргөн-туйган калайык,\nБаары эсен бар бекен?\nАяш эне Чыйырды\nКары эсен бар бекен?\nЭр Манастын өлгөндө көргөн чунагы,\nАты эр Семетей коюлган\nЧырагы гана эсен бар бекен?»\nАнда Ажыбай муну айтат:\n«Кайран дос, калайык аман, кан аман,\nУшу кезде капа болуп биз калдык,\nКалың журттун баары аман.\nАзирет баспас Бээжинге\nАбайлап чалгын чалдырдык,\nАсылдардын баарысын\nЧоң-Бээжинге алдырдык.\nКызыр тийбес Бээжинге\nКыңынан кирип чалдырып,\nКылганы экен Алданын,\nКыйындардын баарысын\nКытайга белек алдырып.\nКерилген эчен кан өлүп,\nАл Бээжинге кез болгон жандын баары өлүп,\nАккула окко учуруп,\nАлмамбет шейит кечирип,\nБээжинге кирип кайрылып,\nБелине таңуу кайраны\nБек Чубактан айрылып,\nМузбурчак, Көкчө кан өлдү,\nМээнеттүү Бээжин жер экен,\nБейжайлуу кытай эл экен,"
  },
  {
    "id": "2380",
    "text": "Музбурчак, Көкчө кан өлдү,\nМээнеттүү Бээжин жер экен,\nБейжайлуу кытай эл экен,\nКез болгон жандын баары өлүп,\nДостуңуз Манас кабылан\nКээде тилге келе алса,\nКээде тилге келе албайт.\nЖан бирге Манас достуңуз\nДүпө-дүпө жөтөлөт,\nЖаздыктан башын көтөрөт.\nӨйдө болуп: «Өө!» - десе,\n\fКабыландын оозунан\nӨжөк-өжөк кан кетет.\nТарса-тарса жөтөлөт,\nЖаздыктан башын көтөрөт,\nКозголуп туруп: «Аа!» - десе,\nКүрөк-күрөк кан кетет,\nКүндө ыйлап чыркырап,\nАяшың Каныкейден ал кетет.\nКыл муруту шыйпайып,\nКыямат көздөй алактайт.\nКандардын ызаат кылган аты, - деп,\nКайран долу Каныкей,\nМынакей, сизге арнап берген каты», - деп,\nАлакандай кат экен,\nКатын алып караса,\nКан Көкбөрү аты экен.\n«Күндүзүндө тынч албай,\nТүн ичинде уйку албай,\nКыстоо түштү кыйын иш,\nКысталып түштү мүшкүл иш.\nКүндөп-түндөп келсин, - деп,\nМубарек Манас достусун\nТирүүсүндө көрсүн», - деп,\nКаныкейдин каты экен,\nКан Бакайдын аты экен."
  },
  {
    "id": "2381",
    "text": "Мубарек Манас достусун\nТирүүсүндө көрсүн», - деп,\nКаныкейдин каты экен,\nКан Бакайдын аты экен.\nОшол катты көргөндө,\nКөкбөрүнүн уулу эле,\nКудайдын сүйгөн кулу эле.\nАдырмактын булагы,\nКөкбөрүнүн өлгөндө көргөн эмеспи\nКоёнаалы чырагы:\n«Аяш атам Манасты\nКолум менен көмөм, - деп,\nКөкөтөйдүн ашынан,\nКөбүрөөк өйдө иш кылып,\nЗыйнат менен көмөм, - деп,\nБелимди бекем бууйм, - деп,\nБээжиндеги кытайдан\nАяш атам Манастын\nБегирээк кунун кууйм, - деп,\nЗыйнатына турам, - деп,\nСырттан аяш атама\n\fӨзүм кызмат кылам, - деп,\nКас санаган жан болсо,\nТөбөсүнөн басам, - деп,\nТил албаган кан болсо,\nТөрт түлүгүн чачам, - деп,\nТил албаган жан болсо,\nТийип, союп бээсин,\nЖайната муштап мээсин,\nЖаман уруп ээсин,\nЧыгарайын ушунтүп,\nКапкайдагы кээсин.\nТил албаган кан болсо,\nБуласын булап алайын,\nБул атамдын зыйнаты,\nӨзүм калбай барайын!»\nКоёнаалы, Көкбөрү\nКошо жүрдү Таласка,\nКөрүнүшмөк болду эми,"
  },
  {
    "id": "2382",
    "text": "Өзүм калбай барайын!»\nКоёнаалы, Көкбөрү\nКошо жүрдү Таласка,\nКөрүнүшмөк болду эми,\nСултаны көк жал Манаска.\nМасейилди жердеген,\nБаарыдан мыктуу эр деген,\nКүрүчүн күздүк айдаган,\nКатылган тирүү калбаган,\nТогуз уулдун кенжеси,\nЖараткандын мендеси,\nЭлемандын эр Төштүк,\nКоёнаалы берениң,\nБоо кабар салды - дейт,\nКойбой жатып көйкашка,\nЭлемандын Төштүгүн\nМинтип айдап алды - дейт.\nКатагандын кан Кошой,\nКалк атасы карыя,\nӨзү шай колдогон олуя,\nЭсепсиз кара капырдын\nЭшигин ачкан кан Кошой,\nЭрикпес кара капырдын\nТөрүн баскан эр Кошой,\nКара кындуу болотун\nКөөлөп жүргөн эр Кошой,\nКапырга казат көп кылып,\nЖөөлөп жүргөн эр Кошой.\n\fКалайык көөнүн оорутпай,\nАлакандай бусурман\nЭэлеп жүргөн эр Кошой.\nКытайдын кызыл алтынын,\nАртып алган эр Кошой.\nАйкожонун Билерик\nКытайга түшүп кеткенде,\nКыргын салып кытайга,\nТартып алган эр Кошой.\nАлагай көзү чолпондой,\nАй кулагы калкандай,\nБатасы журтту байыткан,"
  },
  {
    "id": "2383",
    "text": "Тартып алган эр Кошой.\nАлагай көзү чолпондой,\nАй кулагы калкандай,\nБатасы журтту байыткан,\nБайкаган жанды жарыткан,\nКабыланды токуган,\nМекеде беш жыл окуган,\nОлуя чалдан бата алган,\nКары Кошой аталган.\nМысыр менен Багдаттан\nМындан беш жыл окуган.\nКожосандан бата алган,\nКабылан Кошой атанган.\nЖер жүзүнө кабарды\nЧогуу бойдон салыптыр,\nКатагандын кан Кошой\nКарып келген чагында:\n«Каның жаман болду», - деп,\nКоёнаалы чунагың,\nКатагандын кан Кошой\nКайгыртып айдап алыптыр.\nАнжыяндын ала чапан Айкожо,\nАяш атам Манастын\nЖаназага тургун - деп,\nАны айдап алды эми.\nАр жагында кырк эшен\nКырк эшенге барды эмн,\nКырк эшендин баарына\nКыйындан кабар салды эми.\nКысталып сыпаа сөз айтып,\nКырк эшенге барды эми:\n«Аяш атам Манастын\nЫзаатына туруп бер,\nАртыкчасы кырк эшен,\n\fКызматыңды кылып бер,\nАяш атам Манастын\nДооранына туруп бер.\nЖүр, кырк эшен, барып бер,\nМенин тилим алып бер,\nКөңүлүңдү жай кылам,"
  },
  {
    "id": "2384",
    "text": "Дооранына туруп бер.\nЖүр, кырк эшен, барып бер,\nМенин тилим алып бер,\nКөңүлүңдү жай кылам,\nКырк эшен, сени бай кылам.\nЧыйырчыктай Сарала\nАладан байлайм бир миңди,\nБилериктүү минилбес,\nКурдан байлайм бир миңди,\nКара байыр казанат\nМындан байлайм бир миңди.\nАяш атам Манаска\nБарып куран окусаң,\nМиң карача төө берем,\nМиң кара кашка бээ берем».\nЧаначтай мурду дардактап,\nКырк эшен болбой койду барбактап:\n«Манасың, бачагар киши болуучу,\nМанасың, кызагар киши болуучу,\nМанасың, Коконго кордук салуучу,\nМанасың бизди сабаган,\nИлекини талаган.\nМанасыңа барбайбыз,\nСиздин тилди албайбыз!\nЖумушубуз бар, тыйын бар,\nБизде таба турган буюм бар.\nЭригип келсек жатабыз,\nТамеки биттеп жатабыз» -\nДеп, ошондо муну айтып,\nБолбой койду кырк эшен.\n«Манастан көрсөң кордукту,\nМенден көргүн чоңдукту,\nКазамын калың оруңду,\nАтаңдын көрү, кырк эшен,\nАзыр кайнатам сенин шоруңду.\nЧиемин түрдүү сызыкты,"
  },
  {
    "id": "2385",
    "text": "Казамын калың оруңду,\nАтаңдын көрү, кырк эшен,\nАзыр кайнатам сенин шоруңду.\nЧиемин түрдүү сызыкты,\nКырк эшен, сага кыламын\nАзыр киши кылгыс кызыкты!»\nОшондо Коёнаалы чунак кул,\nКара жаак ак камчы\n\fКармай калып имерди,\nАстында турган кырк эшен\nКарсылдатып жиберди.\nКырк эшен качты жорголоп,\nБаралык деп барбактап,\nБаарысы тамекиге корголоп,\nКырк эшендин баарысы,\nБасып качып жорголоп,\nМойнуна каны шорголоп,\nБасканына мал жетпейт,\nКырк эшендин баарысы\nЖелишине жел жетпейт.\nКуран окуур адамды\nШайлап келген кези экен,\nКурутуп, сабап кембайлап,\nАйдап келген кези экен.\nҮй көтөрүп Таласка,\nБаягы көргөнү келген дөөлөргө\nКөргөзбөй султан Манасты,\nОйрон катын Каныкей,\nОлоңдой болгон кайран чач\nТөбөгө кынап түйүптүр,\nЭсил жеңең Каныкей\nАркада эркек бала жаш,\nАга-ининин баары кас,\nОшондо эл башкарып жүрүптүр.\nКөңүлгө батпай көп санаа,\nКөк жал жеңең Каныкей\nКөзүнүн жашы он талаа,\nСанаасы жаман бөлүнүп,"
  },
  {
    "id": "2386",
    "text": "Көңүлгө батпай көп санаа,\nКөк жал жеңең Каныкей\nКөзүнүн жашы он талаа,\nСанаасы жаман бөлүнүп,\nКөзүнүн жашы төгүлүп:\n«Айкөлдү кудай алар, - деп,\nАаламдан артык кайран шер,\nБелгисиз болуп калар», - деп,\nАлты жүз атан комдотуп,\nАрканын мыктап оңдотуп,\nАнжыяндын ар жагы\nНамангендин туурасы,\nКокон кандын колтугу,\nКүл майдамды чалдырып,\nКүл ботонун топурак\nКире менен алдырып,\n\fЧоң челекке чалдырып,\nЭчки жүнүн септирип,\nУйдун жүнүн коштуруп,\nАксакалдын баласы,\nАралбайдай балбан сарт,\nАлтымыш балбан кетменкор\nЫлайын ошо тептирип:\n«Алты миң эркеч бергин», - деп,\nАргынга алым салды эле,\nЭркеч турмак таш бербей,\nАргын көчтү бир жайга.\n«Жети миң эркеч бергин», - деп,\nКыргызга алым салды эле,\nЭркеч турмак бок бербей,\nКыргыз көчтү бир жайга.\nБаш бербей кыргыз турганда,\nКаны өлгөндө дагы өлүп,\nКалган экен кызыталак\nБаякы калың журттун баары өлүп,\nБолбосо эркечи кемчил эл беле,\nАсылың Манас кабылан"
  },
  {
    "id": "2387",
    "text": "Баякы калың журттун баары өлүп,\nБолбосо эркечи кемчил эл беле,\nАсылың Манас кабылан\nБолбосо аяна турган шер беле.\nАйласын таппай чыркырап,\nАсыл жеңең Каныкей\nЫйлап турса буркурап,\n(Бүгүн көргөн эртең жок,\nЧиркин ушундай экен дүйнө шок.)\nТизесин жерге бүгүлтүп,\nБаягы Коёнаалы берениң\nАйдап кирди Таласка\nКырк эшенди жүгүртүп.\nЖүргөнүнөн чаң чыгат,\nКоёнаалы чунактын\nАлыстан даңкын уккан соң,\nАргын журттан жан чыгат.\nАйтканына көндү - дейт,\nАлым салган эркечин,\nАргын айдап берди - дейт,\nСалыгына көндү - дейт,\nАл баладан корккондон,\nКыргыз айдап берди - дейт.\nБаякы кайран катын Каныкей\n\fЖети миң эркеч бир кырып,\nКыш бышырып бек салды:\n«Жети кылым өткүчө,\nЖетигимдин күмбөзү,\nБузулбай турсун», - деп салды.\nАлты миң эркеч бир кырып,\nКыш кайнатып бек салды,\n«Алты кылым өткөнчө,\nАйкөлүмдүн күмбөзү\nБузулбай турсун», - деп салды.\nКең Мекеде Супкожо,\nСупкожону алдырды.\nИчине кыял ойдуруп,"
  },
  {
    "id": "2388",
    "text": "Бузулбай турсун», - деп салды.\nКең Мекеде Супкожо,\nСупкожону алдырды.\nИчине кыял ойдуруп,\nМанастан калган аңгеме\nЧоң сүрөтүн салдырды.\n«Чоңойсо жетим келер, - деп,\nАтасынын эрдигин\nӨлбөсө бала билер, - деп,\nАтакем Манас экен, - деп,\nАкыры бала билер, - деп,\nКара бет энесинин кылганын\nКулунум көсөр болбосо билер », деп\nКүмбөздүн оозу жагынан,\nБакыбай, Дуулат - эки кан\nАны тартты сүрөткө,\nАлөөкө кан, Азизкан\nАны тартты сүрөткө,\nБээжинде болгон мунарык\nЖолду тартып сүрөткө,\nМээнетти тарткан калың кол,\nКолду тартып сүрөткө.\nАккуланы мингизип,\nАколпок тонду кийгизип,\nАсмандан түшкөн Зулпукор\nБилекке кынай чалдырып,\nКайнаган кара капырга\nКачырып кыргын салдырып,\nАлысыраак капырды\nАйза менен кулатып,\nБоз ала желек, кызыл туу\nКан Бакайга карматып,\nАйгайлатып кытайды,\n\fКабылан Манас канына\nАйдатып, аны тартып сүрөткө.\nКөк ырапыс тон кийген,\nКөгала сындуу ат минген,\nУзун бойлуу, кең далы,"
  },
  {
    "id": "2389",
    "text": "Айдатып, аны тартып сүрөткө.\nКөк ырапыс тон кийген,\nКөгала сындуу ат минген,\nУзун бойлуу, кең далы,\nАкбалтайдын Чубагы\nКытайга кыргын салдырып,\nКалмактардын Жолоюн\nКан Чубакка сайдырып,\nАны тарткан сүрөткө.\nАнын бир жак жагында,\nКөкчебич өңдүү ат минген,\nКыл куйругун чарт түйгөн,\nКызыл чырай, ур жүздүү\nЖекене белге курчанган,\nЖети сан кара кол келсе,\nЖелбегей кирип кол салган,\nКан ичпей кайра тартпаган,\nӨлүмдөн эгер кайтпаган,\nКечээ Каканчылуу Бээжинди\nКамап айдап барганда,\nКакайлатып кытайды\nСабап айдап барганда,\nАйзалашып топ бузган,\nЖыйырма бир чагында\nКазасы жетип окко учкан,\nУлак кандын Сыргагы,\nКан Манастын чунагы\nАны тартып сүрөткө.\nАй Сарала ат минип,\nАлтын кемер курчанган,\nАйдай бетин нур чалган,\nКүмүш кемер курчанган,\nКүндөй бетин нур чалган,\nКечээ сары талдан сайдырган,\nТалы калган Бээжинде,\nСары алтындан жасаган\nТагы калган Бээжинде,\nАлтын тагын май кылып:"
  },
  {
    "id": "2390",
    "text": "Талы калган Бээжинде,\nСары алтындан жасаган\nТагы калган Бээжинде,\nАлтын тагын май кылып:\n«Азыркы динге кирбейт», - деп,\nАтасы Азизканды жай кылып.\nКүмүш тагын кан кылып:\n\f«Күнөөсү артык экен», - деп,\nАгасы Күн Жаң-Жуңду жай кылып,\nКара динден ак болгон,\nКапырдан качып жат болгон.\nАлтын айдар, чок белбоо,\nАзизкандын жалгызы\nАны тартып сүрөткө.\nКырктын башы Кыргыл чал\nКыялы жакшы кан Шууту,\nЭлди тартып сүрөткө.\nБаягы байкуш катын Каныкей\nЖалгыз жанга билинбей,\nБир адамга көрүнбөй,\nЖелпиниш, Урум элинен\nЖетимиш балбан алдырды:\n«Ачык көсөм асылды,\nКөрүн ачып алат, - деп,\nЖол үстүнө сүйрөтүп,\nДаңгыттарга жарат, - деп,\nКыйшык гана жүргөн душмандар\nМоминтип гана өчүн алат», - деп,\nЭчкиликтин кара зоо,\nМелбилдеген үлкөн тоо,\nМом темирден мүлк берип,\nБолоттон кетмен курч берип,\nЗоонун бетин ачтырып,\nМанастын гана жайын каздырып,\nОоз жагын жасатып,\nЖалгыз киши баткандай,\nАр жак жагын көөлөтүп,"
  },
  {
    "id": "2391",
    "text": "Манастын гана жайын каздырып,\nОоз жагын жасатып,\nЖалгыз киши баткандай,\nАр жак жагын көөлөтүп,\nАлты миң гана кой баткандай:\n«Үстү түшүп кетет», - деп,\nСексен гана уруу жагына\nАлтындап түркүк орнотуп:\n«Ичи жарык жатсын, - деп,\nЖакут таштан жардырып,\nСексен уруу жерине\nЧырак кылып салдырып.\n«Ичи чирип кетет», - деп,\nКайран жеңең Каныкей\nАрсландыгын билгизип,\nМом темирлеп буздуруп,\n\fЭптүүлүгүн билгизип,\nҮстүнөн аккан кара суу,\nИчи менен жүргүзүп,\nАлтындан жаткыч салдырып,\nҮстүнө суптан жаптырып:\n«Асты чирип кетет», - деп,\nАрчанын күлүн төктүрүп,\nБир адамга билгизбей,\nЖаңгыз жанга туйгузбай,\nАлты арамга көргөзбөй,\nАкыры журтка чап кылбай,\nБагып жатты Манасты,\nШегин билген жан болсо,\nАлдап жеңең жайлады,\nОоруп жаткан Манастын\nСарамжал мүлкүн камдады,\nӨлгөн баатырда кенедей арман калбады.\nОшондо долу Каныкей\nҮзүлгөнүн улады,\nЧачылганын жыйнады,\nКөзүнүн жашын тыйбады,\nСары алтын дилде кымбатты"
  },
  {
    "id": "2392",
    "text": "Үзүлгөнүн улады,\nЧачылганын жыйнады,\nКөзүнүн жашын тыйбады,\nСары алтын дилде кымбатты\nЗыйнатына жыйнады,\nДин бусурман ыслам\nКапаланып ыйлады,\nЫйлай турган себеби,\nКабылан диндин жөлөгү.\nБел байласа кайран шер,\nБели Манас эмеспи,\nБек кысталып иш көрсө,\nБейпай кылбай ошону\nБакчу Манас эмеспи,\nЖердин жүзүн тим койбой,\nЧалган Манас эмеспи.\nКаарынан жан чыгып,\nКалың журтка баш болуп,\nКалган Манас эмеспи.\nКыр жагында кытайды\nКырган Манас эмеспи.\nАр кылганы Алдага\nЖаккан Манас эмеспи,\nАргын менен кыргызды\n\fЖел чыгарбай ар кайда\nБаккан Манас эмеспи.\nТелегейи тең эле,\nИчи кең дарыя-көл эле,\nӨзүн Шай колдогон шер эле.\nАалам журтка бой бербес,\nАрслан Манас эр эле,\nАртыкча оору бир болуп,\nКөк жалың алекти салды дегеле.\nКыл муруту шыйпайып,\nКыямат көздөй жол тартып,\nКыйындап оору болду эми.\nЖаздыкта Манас жатканда,\nЖапаны жалгыз Каныкей долу тартканда,\nКабар берди канына,\nЖаман мүшкүл күн болду"
  },
  {
    "id": "2393",
    "text": "Жапаны жалгыз Каныкей долу тартканда,\nКабар берди канына,\nЖаман мүшкүл күн болду\nКалайыктын баарына,\nКабар берип жиберди\nКарача кандын шаарына.\nКарткүрөң менен ойнотуп,\nАрадан эчен жол жүрүп,\nАт аябай мол жүрүп,\nКүндүзүндө тынч албай,\nТүн ичинде уйку албай,\nКарткүрөңдү чалдырбай,\nЖамбаштап уйку кандырбай,\nЧыканактап тынч албай,\nЧырым этип уйку албай,\nКарачанын Сайкалга\nКан Ажыбай барды эле.\nКан Ажыбай келгенин,\nКабарга койгон миң жигит,\nКадуудан көрө калды эле,\nКарачанын Сайкалга\nКатуу кабар салды эле.\nБу кабарды уккан соң,\nОрдосунан оолугуп,\nОйгуттун каны чыкты эми,\nОңурайган кара сарт,\nАжыбай келип калганын\nКайраның Сайкал укту эми.\nУгуп, чыдап тура албай,\n\fОлоңдой болгон кайран чач\nТөбөгө кынай түйдү эми,\nОк өтпөс темир калканын\nБашына баса кийди эми.\nАлтын жаак айбалта\nАдамдын жанын чыгарган,\nАжыдаардын уусуна\nАлты бөлүп сугарган,\nШилтегенде кызарган\nЧабышкан жоого киргенде"
  },
  {
    "id": "2394",
    "text": "Ажыдаардын уусуна\nАлты бөлүп сугарган,\nШилтегенде кызарган\nЧабышкан жоого киргенде\nАркан бою узарган,\nАлтын жаак айбалта\nБилекке кынап чалды эми,\nКынынан сууруп кыйкырып,\nКылычты колго алды эми,\nКарачанын кан Сайкал\nКайра кудай эми уруп,\nКаарданып алды эми.\nКаарына жан турбай,\nОозунан өртү төгүлүп,\nКарачанын Сайкалы\nОпол-тоодой көрүнүп,\nКөргөндүн көөнү бөлүнүп,\nКарачанын Сайкалы\nОң далысы кең экен,\nУргаачы айыбы болбосо,\nКылымды кырар эр экен.\nУрунарга тоо таппай,\nУрушарга жоо таппай,\nТиштээрине таш таппай,\nКесээрине баш таппай,\nСары конуш бел таппай,\nСайыша турган эр таппай,\nКасаба колдо калкылдап,\nКара болот сыр найза\nОң колунда жаркылдап,\nОпол-тоодой көрүнүп,\nАргынкандын Ажыбай\nКан Сайкалды көргөндө,\nКөөнү жаман бөлүнүп,\nКан Ажыбай чечен кул\nКарткүрөң оозун бурду эми,\n\fКаарына чыдабай,\nУшу кепти кылды эми,\nМанас жаман болгонун\nМаанисин айтып турду эми.\nКарачанын Сайкалы"
  },
  {
    "id": "2395",
    "text": "Ушу кепти кылды эми,\nМанас жаман болгонун\nМаанисин айтып турду эми.\nКарачанын Сайкалы\nКасиеттүү жан эле:\n«Кан Манас оору болуптур,\nКырк күнү зыйнат кылам», - деп,\nСиздин убадаңыз бар эле.\nОоруп жатат кабылан,\nКасиеттүү жан эле\nКыл муруту кыйшайып,\nКымбат түштү башына.\n«Дегениме көнсүн, - дейт,\nАзыраак мойнун бурсун, - дейт,\nАкыреттик болуштук,\nАркада эркек балам жаш\nМенин зыйнатыма турсун, - дейт,\nЭл башкарып, журт бийлеп,\nКызматым өзү кылсын, - дейт,\nКелбей койсо Сайкалдын\nЖалганчысын билем, - дейт,\nАйтылымыш чын болсо,\nКелбей калса Сайкалды\nТаңда макшар болгондо\nКара эшек кылып жүрөм, - дейт.\nКалбай келсин деди эле.\nАманат айткан сөзү ушул,\nАсылым Сайкал кутулдум,\nАйкөлүм Манас кеби ушу».\nАжыбай мындай деген соң,\nАчуусу келди Сайкалдын:\n«Кызыталак Ажыбай,\nКыйшаңдатпа кебиңди,\nБүктөймүн сенин белиңди,\nӨлтүрөм сенин өзүңдү,\nЧукуйм бир жак көзүңдү.\nСарт Ажыбай - жинди кул,"
  },
  {
    "id": "2396",
    "text": "Бүктөймүн сенин белиңди,\nӨлтүрөм сенин өзүңдү,\nЧукуйм бир жак көзүңдү.\nСарт Ажыбай - жинди кул,\nАтыңдын оозун тарта бар:\n«Сабап салды Сайкал», - деп,\nМанасыңа айта бер!\nОйлосоң боло, Ажыбай,\n\fОролмо тоонун урчуктан,\nОңурайган тумшуктан,\nОйрон Манас бетинде,\nКырк чоросу четинде,\nЖамгырдай кылып жаа тартып,\nЖабылып кирип келгенде,\nСыр найза колго алгамын,\nСырттаның Манас шериңди\nОшондо көмө сайгамын.\nКырк чоросун кыйратып,\nАлмамбеттен башкасын\nОшондо байлап алгамын.\nБир жол эмес Манасты\nАлты жол көмө сайгамын.\nАдырга жаккан куюн от\nОтунсунуп калыптыр,\nЖаңгыз жол мени сайганга\nАлакөөдөн Манасың\nМени катынсынып алыптыр.\nАйры өркөчтүү төө союп,\nАшкере ике кыйгансып,\nМени катынсынып калыптыр.\nАтыңдын оозун тарта бар,\nБир өлмөктөн эки өлсүн,\nМанасыңа айта бар!»\nКаарданып кыз Сайкал,\nКарткүрөңдүн үстүнөн\nТүп этектен алды эми,\nАрага келген Ажыбай\nТүйшүктү башка салды эми.\nКарачанын Сайкалы"
  },
  {
    "id": "2397",
    "text": "Түп этектен алды эми,\nАрага келген Ажыбай\nТүйшүктү башка салды эми.\nКарачанын Сайкалы\nКара жаак ак камчы\nКармай калып имерди,\nАргынкандын Ажысын\nКарсылдатып жиберди.\nКадырман Манас султандын\nӨлгөнү бүгүн билинди,\nКан Ажыбай көк жалдын\nБыштактай жону тилинди,\nАйкөлү Манас чолпондун\nОорусу бүгүн билинди.\nМурутун булкуп ыргытты,\n\fСакалын жулуп ыргытты.\nКарачанын Сайкалы\nКаарданып токтобой,\nКылычты колго алды эми,\nКымбаты Манас мында жок,\nКызыкты минтип салды эми.\nКызыталак Ажыбай,\nАтыңдын оозун тарта бар:\n«Кызыкты Сайкал салды», - деп,\nМанасыңа айта бар!»\nЭки сапар кайрылып,\nКөрүнбө менин көзүмө,\nЖолобо менин өзүмө,\nКалың казам оруңду,\nКайнатам капкайдагы шоруңду!\nОлжого чечип киемин,\nКөөнүм келсе, үстүңдөкү тонуңду!\n«Ушинтип Сайкал салды», - деп,\nАйтып баргын Манасыңа жообуңду.\nАжыбай, Бакай болгону,\nЧып этип чымчык тие элек,\nКатын турмак, Ажыбайдай эренге\nКара дөө жакын келе элек,"
  },
  {
    "id": "2398",
    "text": "Чып этип чымчык тие элек,\nКатын турмак, Ажыбайдай эренге\nКара дөө жакын келе элек,\nКадырман Манас барында,\nАжыбай эч кимден кордук көрө элек.\nКөөдөнгө батпай көп санаа,\nАжыбайдын көзүнүн жашы он талаа.\nСакалы сыйда бөлүнүп,\nМуруттун баары жулунуп,\nЫраактап басып кайран жаш,\nКаранды көрүп кайран баш,\nКайгыланып токтобой,\nМөлтүлдөп агат көздөн жаш.\nКоңгурап ыйлап саргарып,\nКошуп бир келет Манасты,\nАжыбай бок дүйнөгө таң калып.\nКара шаар Камбылын\nКамап турган кезимде,\nКалдай менен шибээсин\nКарсылдатып курган жан\nСабап турган кезимде,\nМында өлбөй не болдум!\n\fАлты-Шаар, Кокондон,\nАлты мнң жамбы, миң кундуз\nАлым алып ошондон,\nТайлак төөдөй тайтаңдап,\nКөөи турган кезимде,\nКең дүйнөнүн тарында,\nКешигим Манас барында,\nМында өлбөй не болдум.\nКылымга кызык салганда,\nКытайды талап алганда,\nМында өлбөй не болдум?\nОмбуну бузуп олжо алып,\nОйронум Манас барында\nОртосун бузуп жол салып,"
  },
  {
    "id": "2399",
    "text": "Мында өлбөй не болдум?\nОмбуну бузуп олжо алып,\nОйронум Манас барында\nОртосун бузуп жол салып,\nОруп турган кезимде,\nАжыдаардай ааламды\nСоруп турган кезимде,\nАжыбай, Бакай түгөй кан\nБолуп турган кезимде,\nКең дүнүйө тарында,\nСултаным Манас барында\nМында өлбөй не болдум?!\nМенин колум тийбеген\nМаргалаң кайдан соо калды,\nЖет-Кайтка бүлүк салганда,\nЖелпиниш чаап алганда,\nМында өлбөй не болдум?!\nАйкөл Манас, өлбөй кал,\nАзапты куу жан көрбөй кал!»\nТаласка келсе Ажыбай\nБашы челек кан болгон,\nБүткөн бойдун баарысы\nБылкылдабай дал болгон,\nЧабаган барып кайрылган,\nСакалынан айрылган.\nТаласка түшүп караса,\nАжыбайда сакал жок.\nБаягы кайран катын Каныкей\nАжыбайды көргөндө,\nЫйлап турду буркурап,\nБоздоп турду чыркырап.\nКаныкей ыйлап турганда,\n\fТилегин кудай бериптир,\nКоёнаалы көк жалың\nОшондо он экиге келиптир.\nБу да кудайдын сүйгөн кулу экен,\nКөк бөрүнүн өлгөндө көргөн уулу экен.\nТелегейи тең экен,"
  },
  {
    "id": "2400",
    "text": "Бу да кудайдын сүйгөн кулу экен,\nКөк бөрүнүн өлгөндө көргөн уулу экен.\nТелегейи тең экен,\nЖер жүзүндө дөөлөрдөн\nТегеле мыктуу уул экен.\nЫйлап турган Каныкей\nКирип келди сабылып:\n«Аяш эне Каныкей,\nНе арманың барбы? - деп,\nБекип жаткан белиңди айт,\nБерен эне Каныкей,\nСенин бейпай болгон жериңди айт!\nКымбаттуу жаман доо барбы?\nКытайдан келген жоо барбы?\nКылчайбай эне чыныңды айт!\nБыйыл, Буурул ат берчи минейин,\nКаканчылуу жоо болсо\nБээжинге айдап кирейин,\nЫслам душман бир болсо\nМекеге чейин сүрөмүн.\nБейили заман жан болсо\nБет алды кармап аламын.\nБек кызыккан жан болсо,\nКурмандыкка чаламын».\nКаарданып турду эле,\nМанастан калган кырк кыраан -\nКырк кыраанды жыйды эле,\nКырк кыраан такоол бере албай,\nЧогуу эле кудай урду эле.\nАяш эне Каныкей,\nБуулумду берчи киемин,\nБуурулду берчи минемин,\nБу кабарды билемин.\nОзунуп чыгып беттешип,\nКарачанын Сайкалын\nМекеге чейин сүрөмүн."
  },
  {
    "id": "2401",
    "text": "Бу кабарды билемин.\nОзунуп чыгып беттешип,\nКарачанын Сайкалын\nМекеге чейин сүрөмүн.\nТалыкпай Сайкал канчыкты\nТалаадан кармап аламын.\nТамашаны карап тур,\n\fТалыкпай кармап бир алып,\nКурмандыкка чаламын.\nКас санашкан кол болсо,\nКаарданса кыйратам,\nКарачанын Сайкалын\nКармап алып талаадан\nКан Манаска ыйлатам.\nКандуу бетин тыттырам,\nКара чачын жайдырам.\nТирүү койбой тул кылам,\nКаарданган Сайкалдын\nТөбөсүнөн басамын.\nТөрөсүнгөн Сайкалды\nКармап алып жанчамын.\nБуланы булап аламын,\nБузукту быйыл саламын.\nКаарданган Сайкалдан\nКапкайдагы өчүм аламын.\nАжалым жетсе өлөмүн,\nӨлбөй аман мен болсом,\nКарачанын Сайкалга\nУшу быйыл барамын.\nКаарыма катылса\nАтасы Карачаны чабамын.\nЭрге тийбес эскинин\nЭзелки жинин кагамын.\nБуурулду берчи минейин,\nАяш эне Каныкей,\nБуулумду берчи киейин,\nЗулпукор берчи алайын,\nСулуу долу Сайкалга\nӨзүм жеке барайын».\nОрдодогу казына,\nОйрон жеңең Каныкей\nОшондо алып берди буулумду"
  },
  {
    "id": "2402",
    "text": "Өзүм жеке барайын».\nОрдодогу казына,\nОйрон жеңең Каныкей\nОшондо алып берди буулумду\nАлмамбет кылган Аккаңкы\nОшондо токуп берди Буурулду.\nБуулумду кийип алган соң,\nБуурулду минип алган соң,\nКөргөндүн көөнү бөлүнүп,\nБала опол-тоодой көрүнүп,\nБаданадай балкылдап,\n\fБала бастырса бети жаркылдап,\nОн экиде чагы экен,\nОйротту бузар табы экен.\nШай колдогон шер экен,\nТелегейи тең экен.\nБастырып чыкты алактап,\nАч бөрүдөй жалактап.\nАсый чыкма Буурулду\nБаса түшүп сөгүлүп,\nКөк түтүндөй көрүнүп,\nТаманы жерге тарсылдап,\nКара болот ооздук\nКөмөкөйдө карсылдап,\nБир караса Буурул ат\nКара буурул, тайкы жал,\nКалбыр өпкө, жез билек.\nЭңкейиштеп жол жүрсө,\nЭликтей колу сайылып,\nӨр таяна келгенде,\nОшондо жал-куйругу жайылып.\nБасып өтсө чакмак таш\nОт жаккандай жылтылдап,\nБудурга чыга келгенде\nБугудай мойну бултулдап,\nӨрттөнгүрдүн өзү экен,\nКөкбөрүнүн Коёнаалы жалгыздын\nОн экиде кези экен.\nЖоодон кайра тартпаган,"
  },
  {
    "id": "2403",
    "text": "Өрттөнгүрдүн өзү экен,\nКөкбөрүнүн Коёнаалы жалгыздын\nОн экиде кези экен.\nЖоодон кайра тартпаган,\nӨрттөн кайра кайтпаган,\nӨрттөнгүрдүн өзү экен.\nӨзөндөн аккан булагы,\nӨлгөндө көргөн эмеспи\nКөкбөрүнүн Коёнаалы чырагы.\nКасиеттүү жан экен,\nКабылан тууган бала экен.\nТуулганда берендин\nОрус тоюн жеп кеткен:\n«Аман жүрүп чоңойсо,\nОйротту бузат», - деп кеткен.\nКытай тоюн жеп кеткен,\n«Аман жүрсө бул бала\nКылымды бузат», - деп кеткен.\n\fЖелпиниш тоонун баткалда,\nЭнеси төрөп жатканда,\nОң колуна кара алтын\nКармай түшкөн жан экен,\nСол колуна кызыл кан\nУучтай түшкөн жан экен.\nОң колува кара алтын кармай түшкөнү:\n«Кас санаган жоо болсо,\nМен өзүм казышып өлөм» - дегени.\nСол колуна кызыл кан уучтай түшкөнү:\n«Кыйыкташкан жоо болсо,\nКызыл кандай кыйратып,\nМен өзүм жанын алам», - дегени.\nТаластан чыгып жол жүрүп,\nАт аябай мол жүрүп,\nАрага бир күн конду эми,\nЭртеси чыгып жол тартып,"
  },
  {
    "id": "2404",
    "text": "Таластан чыгып жол жүрүп,\nАт аябай мол жүрүп,\nАрага бир күн конду эми,\nЭртеси чыгып жол тартып,\nОшондо кыз Сайкалда болду эми.\nКарачанын кыз Сайкал\nОпол-тоодой көрүнүп,\nКаарданып тура албай,\nКалган экен канчыгың\nКырк жигиттен бөлүнүп,\nБаланын караанын көрүп алганда,\nАйзаны колго алды эми,\nАлдында кырк жигитке\nКылчайып кепти салды эми:\n«Көктөн туман бөлүнөт,\nКөк жал Манас зордукчу\nКөрүнө тартып алды эле,\nТай чагында кетти эле,\nАстындагы мингени\nМенин Буурул атым көрүнөт,\nКыраанымдын жакшысы,\nКырк чоромдун ыктуусу,\nАйзачандын мыктуусу,\nАйла табар эр Болот,\nАтыңдын оозун бура тур,\nБолотум, алдыңкы жерде тура тур!\nМен Алгара оозун бурайын,\nАдырга кирип келгенде\nМен, айкырып айза сунайын.\n\fКөмө сайып салайын,\nМен, башын кесип алайын,\nАстындагы Буурулду\nТартып алып талаадан,\nЖылкыма кошуп салайын.\nАлмадай башын кагайын,\nАрамдын башын кесип алайын.\nБолотум, жеткен жерде соёюн,"
  },
  {
    "id": "2405",
    "text": "Алмадай башын кагайын,\nАрамдын башын кесип алайын.\nБолотум, жеткен жерде соёюн,\nИчиндеги кара кан\nКочуштап ууртап тоёюн!»\nОшондо Сайкал муну айтып,\nАйбалтаны байланып,\nЗулпукорду камданып,\nАлгарасын алкынтып,\nЭри өлгөндөй булкунтуп,\nБудурмак тоонун бурчукка\nБузулуп кетчү тумшукка,\nТогуз жолдун тоомуна,\nКаарданып кан Сайкал,\nЖигитинен бөлүнүп,\nОозунан жалын төгүлүп,\nАттын оозун бурду эле,\nАбайлап Сайкал турду эле.\nТозуп турган Сайкалды\nЗыңгырап бала кенебей,\nКарачанын Сайкалын:\n«Баякы канчык экен», - деп,\nБалаңыз бучкагына теңебей,\nКиши дебей өттү эми,\nКылчайбастан кетти эми,\nБуурул менен булкунтуп,\nМурунку бала өттү эми.\nОйлонгон ою түн болуп,\nКарачанын Сайкалы\nИчине кайнап жин толуп,\nАстындагы Алгара\nОлбуй-солбуй камчы уруп,\nОң-тетири теминип,\nБели артында мекчейип,\nКөзү ар жакта чекчейип,\nКылычы кында кыңгырап,\nКарачанын Сайкалы\n\fКачырып келди зыңгырап.\nЖебеден мурун жетти эле,"
  },
  {
    "id": "2406",
    "text": "Кылычы кында кыңгырап,\nКарачанын Сайкалы\n\fКачырып келди зыңгырап.\nЖебеден мурун жетти эле,\nЖеткен жерде кан Сайкал\nКоёнаалы эренди\nКапталга муштап өттү эле,\nСыр темирден сыр найза\nСексен жерден быркырап,\nКыйрап чыгып кетти эле.\nКоёнаалы эрениң\nКозголгон жок берениң.\nАстында күлүк Алгара\nАла качып өттү эле.\nАстына Сайкал кирген соң,\nЖоо экенин билген соң,\nКоёнаалы чунагың\nКыйкырыкты салды эми,\nКылчайып Сайкал оңолуп,\nКыябына келгенче,\nАй далыдан бир чапчып,\nТебетейдей бөктөрүп,\nАла койду Сайкалды.\nЭңкейишке киргенде\nЭңип кетти Сайкалды,\nЖем баштыктай бөктөрүп,\nЖеңип кетти Сайкалды.\nКоёнаалы эрениң\nЭр экенин билгизип,\nЭңип алып Сайкалды\nЭэр кашына мингизип,\nКыстоо түшүп башына\nБир ыгырып ийгенде\nКабырга сөөгү быркырап,\nКарачанын Сайкалы\nОшондо ыйлап ийди чыркырап.\nБала кыстап жиберсе,\nКөңүлгө батпай көп санаа,\nКөзүнүн жашы он талаа.\nБели кетти мекчейип,\nЧыгар-чыкпас жан менен"
  },
  {
    "id": "2407",
    "text": "Көңүлгө батпай көп санаа,\nКөзүнүн жашы он талаа.\nБели кетти мекчейип,\nЧыгар-чыкпас жан менен\nКөзү кетти чекчейип.\nБуту кетти салактап,\nКөзү кетти алактап,\n\fШашканда жаман сабылып,\nКоё берди ошондо\nКоёнаалы чунагыңа жалынып:\n«Түн жан алгыч көздөнгөн\nТүрүү суук, кайдан келгенсиң?\nКөкбөрү жездем көздөнгөн,\nКүлнаары эжем жүздөнгөн,\nАйтканыңды алайын,\nБалам, айдаган жакка барайын!\nАрага төкпө канымды,\nАкыры кыйба жанымды.\nБашаалуу ойрон эл мына\nБашымды кессең мен мына!»\n«Көп атым билбей сен жүрсөң,\nБейбагым, Көкбөрүнүн уулумун,\nТоюма бээ союлган,\nАтым Коёнаалы коюлган.\nӨлөңдүү жерге өрт койчу\nӨрттөнгүрдүн биримин,\nКара сууга кан куйган\nКабыландын өзүмүн,\nКайран башка күн түштү,\nКан Манастын караган кара көзүмүн.\nТаеже, сураса бербес Алгара\nБүгүн суук укурук саламын,\nСурнайдай болгон жаныңды\nБүгүн талаага башың аламын!\nТалыктырдың көзүмдү,\nТамаша кылдың көзүмдү,\nМынча неге унуттуң,"
  },
  {
    "id": "2408",
    "text": "Бүгүн талаага башың аламын!\nТалыктырдың көзүмдү,\nТамаша кылдың көзүмдү,\nМынча неге унуттуң,\nТаалайлуу Манас шериңди?» -\nДеп, ошонтүп, муну айтып,\nЫктап ийди ээрине\nКоёнаалы чунагың!\nКайран жандан түңүлүп,\nКайгыланып сабылды,\nОшондо ыйлап чыркырап,\nБалага жан соогалап жалынды:\n«Желпиништен жөө желдет\nКечээ үй үстүнөн желгенде,\n«Күлнаарыдай кызыңыз\nЭркек бала тапты», - деп,\n\fМенин атам Карача\nКечээ сүйүнчүлөп келгенде,\nЖылкыдагы миң байтал\nСүйүнчүгө бергенде,\nОң кабарын укканда,\nОй олкулдап өттү эле.\nЧын кабарың эшитип,\nИч солкулдап кетти эле.\nОшондо боконо соогүм болк эткен,\nСени тууду дегенде\nМенин жүрөгүм жаман солк эткен.\nЖетилбей жүрөт мен десем\nСен жетилип калган экенсиң.\nЖетилдиң тилиң алайын,\nЖээним, жан соога азыр барайын!»\nБурулткан жок дүйнөгө,\nШайлап алды Сайкалды\nЧала-була өлтүрүп,\nАйдап алды Сайкалды.\nАра жерге келгенде\nБалаңыз сөздү салды эми:\n«Аяш атам Манаска"
  },
  {
    "id": "2409",
    "text": "Айдап алды Сайкалды.\nАра жерге келгенде\nБалаңыз сөздү салды эми:\n«Аяш атам Манаска\nКүйбөгүдөй жан бекен?\nАяш атам Манаска\nБышпагыдай жан бекен?\nТаеже, өлтүрөм сенин өзүңдү,\nТалаага чукуйм көзүңдү.\nБолбосо, үмүт кылсаң жаныңдан\nКандуу бетиң тытып бар,\nКара чачың жайып бар!»\nУшуну айтып жаш бала,\nАсмандан түшкөн алты курч,\nМанас алган Зулпукор\nКармап алып сабынан,\nСууруп алды кабынан.\nКылычты колго алганда\nКыйналып Сайкал калганы,\nОлоңдой болгон кайран чач\nОмуроо көздөй жайды эми,\nУр чырайлуу ак бетти\nКарача кандын Сайкалы\nБулкуп-булкуп алды эми.\n\fКандуу бети жыртылуу,\nКара чачы жайылуу:\n«Алтымыш дайра кошулса,\nШар жериндей кан төрөм,\nТүгөнгөн тоонун мойногу\nУрчугундай кан төрөм.\nКаз айланбас бийик тоо\nКаргылуу төрөм, үлкөн тоо», -\nДеп, ошонтип, кан Сайкал\nКошуп кирип барды эле.\nТытынып Сайкал барганда,\nОшондо Манас кайран кан\nДүпө-дүпө жөтөлүп,\nЖаздыктан башын көтөрүп,"
  },
  {
    "id": "2410",
    "text": "Тытынып Сайкал барганда,\nОшондо Манас кайран кан\nДүпө-дүпө жөтөлүп,\nЖаздыктан башын көтөрүп,\nЖаман болгон чагы экен,\nКылаңгар көзү кылайып,\nКыл муруту шыйпайып,\nКыямат кетчү эмедей,\nБаатырдын кыйын болгон чагы экен!\nБээжинге кирип кайрылып,\nБерендерден айрылып,\nБаатырың болбой калган кези экен!\nТөгөрөктүн бурчуна\nКоёнаалы баланы\nТак ошондо чаптырып:\n«Өлбөстөн мурун кырк күнү\nЗыйнатыңа турам», - деп,\nУбадасы бар экен,\nКыз Сайкалга бактырып,\nКейишти салып бадышаң\nКээде тилге келе алса,\nКээде тилге, келе албай\nКейиштүү оору бир түшүп,\nОшондо адырда жылкы алабаш\nАргымак-буудан аралаш\nАйдап күтчү бала жаш,\nОшондо ага-ининин баары кас!\nКейишин айтып коңгурап,\nКейимек болду бадышаң:\n«Менин көзүм өткөн соң,\nКең Талас сага эл болбойт,\nБадыраң темир курч эмес,\n\fЖердигинде башка өскөн иттер журт эмес.\nКурама темир курч болбойт\nЖердигинде башка өскөн иттер журт болбойт."
  },
  {
    "id": "2411",
    "text": "Курама темир курч болбойт\nЖердигинде башка өскөн иттер журт болбойт.\nАлты арамдын чалгырты жүрчү көзүндө,\nЧамасы келсе алты арам\nЧалганы жүрчү өзүмдү.\nКыңырты жүрчү сөзүндө,\nКыйшыгы жүрчү көзүндө,\nМен өлгөндө сен өлүп,\nСен экөөбүз тең өлүп,\nӨзөнгө тартып конбойлу, айым,\nЭкөөбүз өрт өчкөндөй болбойлу!\nЭр өлгөндө катынга төркүн жакын болуучу,\nЖыйылуу мүлкүң чачып кет,\nТөркүнүң Темиркан көздөй качып кет.\nТемирканга барганда\nТентегиң ташта долу күң,\nАрка чачың өрө көр,\nАлты айлык болгон Семетей\nБир тууганың Ысмайылга бере көр!\nМойнуна тумар тактыргын,\nБир тууганың Ысмайылга бактыргын.\nКири бар кийим кийгизбе,\nЖашы он экиге келгенче\nКыргыздын жайын билгизбе.\nАта жайын туйгузба,\nЖанды бир кудай жаратат,\nДолум, жаным чыгып баратат.\nОн экиге келгенче\nКармап бергин молдого,\nОлок эле болуп калбасын.\nМылтык берип колуна\nМерген кылгын баланы.\nЖашы он экиге келгенде,\nКайра Талас көздөгүн."
  },
  {
    "id": "2412",
    "text": "Мылтык берип колуна\nМерген кылгын баланы.\nЖашы он экиге келгенде,\nКайра Талас көздөгүн.\nАрбагым азыр бар болсо,\nЖолунан тосуп алармын.\nЧакыр бери, Кошойду\nТилегениң бердиби,\nКошой, Төштүк келдиби?\nҮзүлгөнүң уланып,\nЧачылганың жыйналып,\n\fСарамжалың бүттүбү?\nЧыкыр бери, дөөлөрдү,\nАлып кир, бери алптарды,\nБир көзүмдү салайын,\nКыяматтык досторго\nУчурашып калайын!\nКатагандын кан Кошой -\nШай колдогон эр эле,\nЭлемандын Төштүгү -\nЭзелки достуу эме эле.\nКарачанын Сайкалы -\nКыяматтык боз эле.\nУрумкан уулу Көкбөрү -\nБир күндө үч антташкан дос эле.\nКызырдуу бирим кырк чоро -\nКыяматтык шеригим,\nКадырлашым Каныкей -\nКара жандан кешигим.\nКысталыш жерде жол берген,\nКараңгы күндө көз тапкан,\nКапылеттен сөз тапкан,\nБашын баргектүү талга жөлөгөн,\nАягын миң алтынга бөлөгөн.\nТуу кармаса былк этпес,\nТурган жерден кылт этпес,\nЖоодон кайра тартпаган,\nӨлүм десе кайтпаган,\nКөктөн жылдыз козгошкон,"
  },
  {
    "id": "2413",
    "text": "Турган жерден кылт этпес,\nЖоодон кайра тартпаган,\nӨлүм десе кайтпаган,\nКөктөн жылдыз козгошкон,\nКыяматтык достошкон,\nБиттей кезде бириккен,\nБармактай күндө баш кошкон,\nКыябынан кабылган,\nКичине күндө табылган,\nАбам Бакай кабылан,\nКараан кылган олуям -\nКанымды бери чакырчы!\nАргынкандын Ажыбай -\nАкылга дыйкан эреним,\nКапыр менен бусурман\nАрага жүргөн береним.\nКара тилин кайраган,\nКан алдына сайраган,\n\fЧубурата сүйлөгөн,\nАшык сөздөн билбеген,\nАргынкандын баласы,\nҮзүлүп кетсе улаган,\nКайран жанды аябай,\nЭсенкандын алдынан\nБурулча кызды сураган,\nАжыбай, Бакай аты уйкаш\nКарымды бери чакырчы!\nҮзүктөй калпак эр Шууту,\nКырктын башы Кыргыл чал\nЖанымды бери чакырчы!\nЫрамандын Ырчы уулу,\nЫрдап тургун кашыма,\nТөмөн кандын Төлгөчү,\nТөлгө салчы башыма,\nАжыкан уулу Баймат таз,\nЫйман айтчы кашыма!\nЖакыным кел, жаным кел,\nЖалаң жолдош кырк чоро,\nБириң калбай, баарың кел!»\nМанас кандын зор ордо"
  },
  {
    "id": "2414",
    "text": "Жакыным кел, жаным кел,\nЖалаң жолдош кырк чоро,\nБириң калбай, баарың кел!»\nМанас кандын зор ордо\nЭшигин Каныкей долу ачты эле:\n«Канкорум жаман болду», - деп,\nКан Бакайга басты эле,\nКандын баары дүркүрөп,\nКан Манас көздөй басты эми.\nКөөдөнгө батпайт көп санаа,\nТоксон беште Кошойдун\nКөзүнүн жашы он талаа:\n«Токсондо Кошой кары өлбөй,\nТоодоюм Манас эр өлүп,\nМанас эмес береки\nТолуп жаткан бусурмандын баары өлүп,\nБел байлаган бел өлүп,\nМындай кудай урабы?!\nБелгилүү Манас шер өлүп,\nӨзөнгө бойлой кондумбу,\nМанасым, өрт өчкөндөй болдуңбу?!\nТоксонго чыгып мен өлбөй,\nТоодоюм Манас сен көмбөй,\nАлдыңкы жолду чаңдатып,\n\fБусурман журтту айдатып,\nКара ашыма тойбодуң,\nКабылан, колуң менен койбодуң!\nКантейин, Манас кабылан,\nСенден мурун өлбөдүм,\nКапыр менен бусурман\nКан Кошойдун ашы, - деп,\nМанасым, дүрбөтүп айдап келбедиң.\nМанасым, сен ааламга жеткен дүмөгүң,\nБадыша сенден айрылып,"
  },
  {
    "id": "2415",
    "text": "Манасым, дүрбөтүп айдап келбедиң.\nМанасым, сен ааламга жеткен дүмөгүң,\nБадыша сенден айрылып,\nКошоюңдун көмүлбөй калды сөөгү.\nМанасым, кара жаак айбалта\nКайкалатпай ким аштайт,\nКапырдан болсо чоң мүшкүл,\nАлакандай ысылам\nМуну капа кылбай ким баштайт?\nДолоно саптуу айбалта\nТолгондурбай ким аштайт,\nБереги толкуп жаткан бусурман\nТозок бир келсе кытайдан\nМуну тоздурбастан ким баштайт?\nБелекке калса боз кисе\nБелине кынай ким курчайт?\nБелгилүү Манас белегим,\nМээнеттүү жанга керегим,\nЫсык-сууктан тозуучу\nОрнотулуу чынарым,\nКапырдан жаман иш келсе,\nКим жазат минтип кумарым?\nТоксондо Кошой кары өлбөй,\nМындай кудай урарбы?!» -\nАлапайын таба албай,\nКан Кошой кирди каңгырап.\nАрт жагынан карасаң,\nТогуз уулдун кенжеси,\nБир кудайдын мендеси,\nЭлемандын эр Төштүк:\n«Манас кан, эгиз козу түгөйүм,\nЭгизим сенден айрылып,\nЭл баштап кантип жүрөйүн!\nАта, кудай буйругу,\nЖаяны кесип жечү элем,"
  },
  {
    "id": "2416",
    "text": "Эгизим сенден айрылып,\nЭл баштап кантип жүрөйүн!\nАта, кудай буйругу,\nЖаяны кесип жечү элем,\n\fАстымда Манас кан турса -\nЖаң-жуңду бузам дечү элем,\nКара найза, Зулпукор\nКөөлөшөрмүн дечү элем,\nОлуям Манас турганда -\nОн сегиз миң ааламга\nКурган жан, жөөлөшөрмүн дечү элем.\nИч этимден ок өтпөс,\nМен кийишермин дечү элем,\nУшу Манас барында\nОн сегиз миң ааламга\nМен тийишермин дечү элем!\nАаламдын жаны тындыбы,\nАйкөлүм Манас сындыбы?!»\nКоңгурап ыйлап эр Төштүк\nКол алышып турду эми.\nУрумкан уулу Көкбөрү\nКөктөн жылдыз боз экен,\nМанас менен бир күндө\nҮч антташкан дос экен.\n«Достум Манас олуям,\nАласасы кудайдын\nЖаман болуп турдуңбу?\nА дүйнө сапар жол тартып,\nАлакандай ысламды\nДостум сен, өрт өчкөндөй кылдыңбы?\nАйтылымыш чын болсо,\nАкка моюн бурабыз,\nА дүйнөгө барганда\nДостум, кол кармашып турабыз.\nБуракка жүктү артарбыз,\nАжайып талак күнүндө\nДостум, тең бөлүшө жатабыз.\nКош, жан достум Манас», - деп,"
  },
  {
    "id": "2417",
    "text": "Ажайып талак күнүндө\nДостум, тең бөлүшө жатабыз.\nКош, жан достум Манас», - деп,\nКол кармашты Көкбөрү.\nКөкбөрү минтип турганда,\nКалайык ыйлап, кан ыйлап,\nКарап чыдап тура албай,\nОшондо калктын баары ыйлап:\n«Көмүлбөй эми калдым», - деп,\nБаякы көк жалың Кошой дагы ыйлап.\nАманат жаны куурулуп,\n\fАкыреттик зор Бакай:\n«Асылым Манас өлбө, - деп,\nКөзүнөн аккан кандуу жаш\nАкырек ылдый жуурулуп:\n«Кара-Шаар, Камбылын\nКамаганда өлбөдүм,\nКалдай менен шибээсин\nТалаганда өлбөдүм.\nТайлак төөдөй тайтаңдап,\nКөөп турганда өлбөдүм,\nАлым салып кыздарын\nӨөп турганда өлбөдүм.\nКамап Бээжин калаасын\nАлган жылы өлбөдүм.\nУзунунан Ай Жаң-Жуң\nСалган күнү өлбөдүм,\nАлтын жыйып кытайдан,\nАлым-салык көп салып\nАлган жылы өлбөдүм!»\nБакай ыйлап буркурап,\nБадышаңыз көргөн соң:\n«Абаке Бакай, ыйлаба,\nАкырет сапар баратам,\nМенин аманат жаным кыйнаба!\nАлдасы буйрук кылган соң,\nЖан алуучу бериште\nБеш колун сунуп турган соң,"
  },
  {
    "id": "2418",
    "text": "Алдасы буйрук кылган соң,\nЖан алуучу бериште\nБеш колун сунуп турган соң,\nКазасы жеткен өлбөйбү,\nЖараткан жазып койгонго\nМендеси кургур көнбөйбү,\nКиргизбейби казган көр,\nБатырбайбы кара жер,\nКайгырба, Бакай, каным сен,\nӨзөн бойлоп конбой жүр,\nМанастын бардыгындай болбой жүр\nКан өлгөндө карыга\nУйкудан бөлөк жаны жок,\nТөөдөн бөлөк малы жок.\nТопуюп белиң курчанып,\nТопко бузук салбай жүр.\nБадышаң Манас барындай\nБаатырым, жыйын болсо барбай жүр\n\fЖыйынга абаң барганда,\nБаякы куу сакал Бакай дебесин,\nКуу сакал сөздү укканда,\nКурдашың Манас дагы жок,\nБакай кан ошол күнү өлбөсүн!\nБакай кан, топ жагына аманат,\nЖелмаян менен Бозбуура\nЖана Куу инген сизге аманат!»\nКерээзин Манас айткан соң,\nКейишти бүткүл журт тарткан соң,\nБүгүн көргөн эртең жок,\nЧиркин, ушундай экен дүйнө шок!\nАрка-моюн арасы,\nКабылдап ооруп кетиптир\nБаякы айбалта тийген жарасы.\nЖана кабыргадан кадимкидей баатырды"
  },
  {
    "id": "2419",
    "text": "Кабылдап ооруп кетиптир\nБаякы айбалта тийген жарасы.\nЖана кабыргадан кадимкидей баатырды\nАлар оору табылган.\nЖана кан чыгарып жайдырган,\nКыр арканын кезеңден\nАлөөкөнүн Калчага\nӨпкөнү жара сайдырган.\nБолоттун учу бактырган,\nКоркок болуп көп ойноп,\nЖүлүндөн ары өтүптүр,\nМуну менен баатырдын\nАжалы чындап жетиптир.\nАласасы келген соң\nБадыша тарса-тарса жөтөлүп,\nОшондо Манас кайран шер\nЖаздыктан башын көтөрүп,\nӨөдө болуп: «Өө!» - десе,\nӨжөк-өжөк кан кетип,\nДүпө-дүпө жөтөлүп,\nКүрөктөй башты көтөрүп,\nКүүлөнүп туруп: «Аа!» десе,\nБаатырыңдын оозунан\nКүрөк-күрөк кан кетип.\nБадышадан түңүлүп,\nБүткүл кандарыңдан ал кетип.\nКыл муруту шыйпайып,\nКыямат көздөй жөн тартып,\nАлакай көзү жумулуп,\n\fАкырет көздөй жөн тартып,\nА дүйнө көздөй кетерде,\nКоёнаалы жалгыздын\nОшондо он экиде кези экен.\nБаякы ойрон жеңең Каныкей\nКоё бербей Манаска,\nБаланы кармап турган кези экен.\nАяш атаң Манас кан\nКасиеттүү кан эле,"
  },
  {
    "id": "2420",
    "text": "Коё бербей Манаска,\nБаланы кармап турган кези экен.\nАяш атаң Манас кан\nКасиеттүү кан эле,\nАяш атаң Манастын\nТиктегенди соо кылбас,\nКөзүндө каары бар эле,\nЖүзүндө заары бар эле,\nКарачу болсо оң кылбайт,\nБайкачу болсо соо кылбайт.\nАяш атаң Манас кан -\nАлты шердин кенжеси,\nКудайдын сүйгөн мендеси.\nБел байлаган Мекенин\nБели Манас болуучу.\nБел байлаган ыслам\nШери Манас болуучу», -\nДеп, ошондо Каныкей,\nКаарданып жулкунтуп,\nКармап турду баланы\nКоё бербей булкунтуп.\nКандарынын баарысы\nКол алышып өттү эми.\nКылт деп Манас кабылан,\nКымбаттуу тууган кайран шер\nКыямат көздөй кетти эми.\nОшондо Коёнаалы чунагың\nОн экиде кези экен,\nӨрттөнгүрдүн өзү экен,\nУрунарга тоо таппай,\nУрушарга жоо таппай,\nКирерине чаң таппай,\nИчерине кан таппай,\nКаарданып токтобой,\nКүйүп турган кези экен,\nКүйгүлтүктүн өзү экен.\n«Ушу аяш эне Каныкей,\n\fАяш атам Манаска\nУчурашып кол тутпай,\nУшунтүп кантип калайын."
  },
  {
    "id": "2421",
    "text": "«Ушу аяш эне Каныкей,\n\fАяш атам Манаска\nУчурашып кол тутпай,\nУшунтүп кантип калайын.\nУшу турган куу жанды\nАяш атам эр үчүн\nКурмандыкка чалайын.\nКерек десе өзүмдү,\nАяш атам Манаска\nАякташа барайын,\nКерек десе өлөйүн.\nАяш эне Каныкей,\nКебнң менен курун кал,\nАяш атам Манастын\nАзыз жүзүн көрөйүн,\nАй элем өзүм батайын,\nЖолдош кылып чын алса,\nАяш атам Манаска\nАякташа жатайын.\nНе дегенин угайын,\nАйтса жоого чыдайын,\nАтыша чыккан жоо болсо,\nЖелегин кармап жыгайын.\nАяш атам Манастын\nКытайдан келген жоо болсо,\nБээжинге чейин сүрөйүн.\nОрустан келген жоо болсо,\nОмбуга айдап кирейин.\nАяш атам Манаска\nКол алышып каламын».\nБерен энең Каныкей\nБелинен кармап бир силкип,\nКолунан кармап зыргытып,\nАрт жагына ыргытып,\nСалам айтып сабылып,\nКирип барды жаш бала:\n«Атакелеп» жалынып,\n«Кызырдуу Манас атаке,\nКыямат кетип калыпсыз,\nКысталып турган бусурман\nКаран таштап салыпсыз.\nКадыры толук кан атам,"
  },
  {
    "id": "2422",
    "text": "Кыямат кетип калыпсыз,\nКысталып турган бусурман\nКаран таштап салыпсыз.\nКадыры толук кан атам,\nСапарыңыз саламат,\n\fБалтыр бешик балаңыз\nБир кудайга аманат!\nКабылан атам кан Манас,\nМураадыңа жетиңиз.\nАдырда жылкы алты сан\nАртыңа таштап кеттиңиз!» -\nДеп, ошондо муну айтып,\nЖумулуп кеткен Манастын\nКолунан кармап калды эми,\nКымбаттуу тууган кайран шер\nКыйындап кармап алды эми.\nКатуу кармап алган кол,\nКайра көзү ачылып,\nКайра ойгонду Манас шер.\nМанас, Манас болгону,\nМанас атка конгону,\nКытайга кыргын салганы,\nБу колдууну көрө элек,\nБул өңдүүнү туя элек.\nАзарын Манас салды эми,\nКоёнаалы чунакты\nКөздөп карап калды эми.\nМуну менен Манастын\nКоёнаалы чунакка\nКөзү тийип калды эми:\n«Аргын менен огойдон,\nКылым менен кыргыздан\nЭл башкарып жүргөндө,\nСан кыйылган жок эле,\nБу өңдөнгөн баланы\nТүк көргөнүм жок эле».\nОшондо кайран катын Каныкей\nЫйлап ийди чыркырап,\nБоздоп ийди буркурап:"
  },
  {
    "id": "2423",
    "text": "Түк көргөнүм жок эле».\nОшондо кайран катын Каныкей\nЫйлап ийди чыркырап,\nБоздоп ийди буркурап:\n«Оңбогон төрөм, оңбойсуң,\nКачан болсо, ач көздүгүң койбойсуң!\nКашына турган жалын жеп,\nКулан чалыш болдуңбу?\nБасарга буттан айырып,\nСен жылан чалыш кылдыңбы?\nБилбей турсаң ушуну,\nКең өзөндүн булагы,\n\fКөкбөрүдөй достуңдун\nКоёнаалы чунагы.\nКокуй канкор, койгун», - деп,\nКолунан тартып алды эми.\n«Оңбогон, долум, оңбойсуң,\nАкылга дыйкан Каныкей\nКачан болсо болбойсуң.\nБу бала эми күлгүнүндө күбүлөт.\nЖаш экенде жайрайт ээ,\nЖети күндөн калбайт ээ.\nМенин айткан сөзүмө,\nКыяматтык дос элек,\nКоёнаалы чунакты\nБересиңби Көкбөрү?\nБерип ыраа сен көрсөң,\nДостум ай, канжыгама чалайын,\nИчиңди жыйбай жакшы бер,\nЧырагымды жолдош кылып алайын.\nКолума кармап жалгызды,\nКыяматтык тар жолдо\nДостумдан алган белек - деп,\nУшуну кармап барайын».\n«Достум, балам бир эмес, өзүмдү ал,\nДостум, көөкөргө куюп канымды ал,"
  },
  {
    "id": "2424",
    "text": "Ушуну кармап барайын».\n«Достум, балам бир эмес, өзүмдү ал,\nДостум, көөкөргө куюп канымды ал,\nБалам эмес, жан достум,\nКерек болсо жанымды ал!»\nСапар салып дүйнөгө\nУпат болгон жери ошол.\nКалайык ыйлап, кан ыйлап,\nКошой, Төштүк дагы ыйлап,\nАжыбай, Бакай кары ыйлап,\nКан Манастын кырк чоро\nАйза сайып бакырып,\nАйкөлүм! - деп чакырып,\nКатар тура калган жер.\nКороолоп кызыл тал бүтүп,\nКожосандар жар бүтүп,\nУшу бүгүн Кең-Шордо,\nБаякы кайран катын Каныкей\nТарак тийбес кайран чач\nТалынан кармап жулганда\nОшондо тал-тал токой тал бүттү,\n\fСайыпбуруш кайран шерге\nЖараткан өзү жар бүттү.\nБетинен аккан кара кан\nТушардан кызыл таш болду.\nКөзүнөн аккан кандуу жаш\nДайра эле кара суу болду.\nАлты күнү ай чыкпай,\nОй тобой, ай караңгы түн болду.\nОшондо жалпак өркөч Каранар\nТөмөнкү Меке шаарынан\nКабылан алып келген мал эле.\nЖелгенине жел жеткис,\nБасканына мал жеткис,\nӨзү төө дебесе,\nЖаныбар касиеттүү мал эле."
  },
  {
    "id": "2425",
    "text": "Желгенине жел жеткис,\nБасканына мал жеткис,\nӨзү төө дебесе,\nЖаныбар касиеттүү мал эле.\nОк өтпөгөн бадана\nБүктөп жүргөн Желмаян,\nОк, дарынын баарысын\nЖүктөп жүргөн Желмаян.\nКайыңдын башын чалбаган,\nЖалпак өркөч Каранар\nКазаттан калып калбаган.\nМанас жаткан капшытка\nЧөгүп алды Желмаян,\nКөздүн жашы он талаа,\nТөгүп алды Желмаян.\nАнын бер жак жагына,\nКум-Булактын белинен,\nДаарат алган жеринен,\nТаап алган Кумайык\nАраандай оозун асманга\nАчып алды Кумайык,\nАдамдан артык оңгурап,\nАягына Манастын\nЖатып алды Кумайык.\nТамак берсе татпастан,\nАйбан да болсо Кумайык\nБоздогон үнүн баспастан,\nЭчен күнү даам татпай,\nКуруп калды Кумайык,\nКапшыттан чыкпай оңулдап,\nУлуп калды Кумайык.\n\fКан Манастын Ак шумкар,\nТегеренип калкактап,\nТескери учуп чалкактап,\nСасык жемдин баарысын\nЧачып кетти Ак шумкар,\nКайып болуп көрүнбөй,\nКачып кетти Ак шумкар.\nАлтын кыска боолорун\nТытып кетти Ак шумкар,"
  },
  {
    "id": "2426",
    "text": "Кайып болуп көрүнбөй,\nКачып кетти Ак шумкар.\nАлтын кыска боолорун\nТытып кетти Ак шумкар,\nАсманды көздөй көкөлөп,\nСызып кетти Ак шумкар.\nБаягы асый чыкма Арбуудан\nБадыша Манас өлгөндө,\nБайлап салса токтобойт,\nКоё берсе оттобойт,\nАйбан да болсо жаныбар\nАза күтүп алыптыр.\nОшондо кайран катын Каныкей\nКандуу бети жыртылуу,\nКара чачы жайылуу,\nКалдайган кара башында,\nКанкорунан айрылган\nОтуз эки жашында:\n«Адырда жылкы алты сан,\nАргымак, буудан аралаш.\nӨз журтун кармап билүүчү,\nАркаңда эркек балаң жаш.\nТоодогу жылкың ала баш\nТобурчак, буудан аралаш,\nТозуп койчу бала жаш.\nТозокко салбай жанымды,\nТоодоюм көк жал, ала жат!\nАр уруудан көйнөгүм\nТартсам жетпейт мойнума,\nТалыктырбай султаным,\nТарта гана кетчи койнуңа!\nБармактайда баш кошкон,\nСултаным, биттейимде бириккен,\nА дүйнө кеткен сен болдуң,\nАзапты тарткан мен болдум.\nБереки кара жаак айбалтаң\nКайкалатпай ким аштайт,\n\fСурап ичсе тойбогон,"
  },
  {
    "id": "2427",
    "text": "Азапты тарткан мен болдум.\nБереки кара жаак айбалтаң\nКайкалатпай ким аштайт,\n\fСурап ичсе тойбогон,\nСугалагын койбогон,\nАргын, кыргыз элиңди\nТополоң кылбай ким баштайт.\nАшкере тулпар ала баш,\nСенин ага-иниңдин баары кас,\nАзабыңды тарттырбай,\nАйкөлүм гана султан, ала жат!\nКабылан, а дүйнө сапар жол жүрүп,\nБөлүнттүң менин санаамды,\nМуну кимге тапшырдың\nАркаңда алты айлык эркек балаңды? »\nОшонтүп ыйлап турганда,\nКайраның төрөң өлгөндө,\nКаранды калың элиң көргөндө,\nАбыке, Көбөш аралаш,\nАлты арам түштү адырдан,\nКөбүнчө өкүрүк эмес тамаша.\n«Эсил кайран, ээй», - деп адамдар\nАнда-мында унчугат.\nУнчугуп келген алты арам\nАаламга гана жетет чамасы,\nМанас менен аталаш\nАлты арам кичи катын баласы.\nАбыке, Көбөш - эки арам,\nЧыйбыт, Кочкор - төрт арам,\nАжыбай гана Көлбай - алты арам.\nАнда-мында оңгурап:\n«Эсил кайран, оой», - деп,\nАлты арам өкүрүп коёт зоңгурап.\nБул арамын көргөндө,"
  },
  {
    "id": "2428",
    "text": "Анда-мында оңгурап:\n«Эсил кайран, оой», - деп,\nАлты арам өкүрүп коёт зоңгурап.\nБул арамын көргөндө,\nБаягы кайран жеңең Каныкей:\n«Бу кыйшыгы бар алты арам\nТөбөмдөн түшүп жанчат, - деп,\nТөрөмдүн сөөгүн көмдүрбөй,\nБуламды булап алат, - деп,\nБузукту алты арам азыр салат», - деп,\nАлапайын табалбай,\nАсыл жеңең Каныкей\nБетинен кара кан агып төгүлүп,\nБалтыр бешик Семетей\nКолтукка кысып табыштап,\n\fАлты арамга ошондо чыкты көрүнүп.\nАбыкеси ак пейил тууган эр эле,\nКөбөшү, көп кара мүртөс эме эле.\nБаякы кайран жеңең Каныкей\nАйлана басып сабылып:\n«Уулдар», - деп ошондо\nАлты арамга жалынып.\n«Сенин бел байлап эле жаткан белиң\nжок, уул ай,\nСенин белесте зор шериң жок, уул ай.\n«Белгилүү Манас өлгөндө,\nКалгандар белеске бойлой конду, - деп,\nКан өлгөндө баары өлүп,\nӨрт өчкөндөй болду, - деп,\nУул ай, өрт өчкөндөй болбогун,\nБереки кыйыгы турган душмандар\nТөбөңүздөн баспасын,\nТөрт түлүк малды чачпасын."
  },
  {
    "id": "2429",
    "text": "Береки кыйыгы турган душмандар\nТөбөңүздөн баспасын,\nТөрт түлүк малды чачпасын.\nТийип алып бээңи,\nКыргын кылып жүрбөсүн\nУшул өлүккө келген дөөнү.\nКаяшаяк бергенди\nКармап алып урбасын,\nТаласта аргын, кыргызга\nКан талоосун кылбасын!»\nКаныкей ыйлап турганда,\nАк бейил тууган Абыке\nАртыкча гана сөзгө көндү эми,\nАргын менен кыргызга\nКыйкырып гана конок алды эми.\nКудайдын салган буйругу\nУшундай экен көнүшүп,\nАргын менен кыргызга\nОшол келген конокту\nКамчыга ченеп бөлүшүп.\nАр бир түрдүү канына\nСексен төөнүн отунун\nЖагышына берди эми,\nСексен ирик, сексен бээ\nОшондо союшуна берди эми,\nЖаткан төөдөй, уйдай кант\nЧагышына берди эми.\n\fТүтүнгө конок тартышып,\nАлты күнү алты арам\nЭчтеме менен иши жок\nКонок бөлүп алды эми.\nКүн кылкылдап батканда,\nЭлдин асты жатканда,\nКайран катын Каныкей\nБаякы Кошойго ыйлап барды эми.\nКабырга сөөгү сөгүлүп,\nКөзүнүн жашы төгүлүп:\n«Эрикпей жаткан бейиштин"
  },
  {
    "id": "2430",
    "text": "Кабырга сөөгү сөгүлүп,\nКөзүнүн жашы төгүлүп:\n«Эрикпей жаткан бейиштин\nЭшигин ачкан эр абам,\nКапталуу жаткан капырдын\nКалаасын бузган шер абам,\nАйза кармап топ бузган,\nАаламдын каны эр абам.\nБайкуш катын мен элем,\nБадыша кан Кошой сен элең,\nҮзүлүп кеттим улачы,\nАбаке, чачылып кеттим жыйначы,\nӨчкөн отум тамызчы,\nАбаке, өлгөн жаным тиргизчи.\nАйкөл Манас иниңиз,\nАлты шердин кенжеси,\nКудайдын сүйгөн мендеси\nБекитилүү Мекенин\nБели көк жал эмеспи.\nБел байлап турган дин ыслам\nШери гана көк жал эмеспи.\nӨлөңдүү жерге өрт койгон,\nКара сууга кан куйган,\nКанга кирип катыккан,\nКабылан Манас атыккан.\nКолу тийген чени бар,\nКордук кылган жери бар.\nАшкере койсок айкөлдү,\nЖе көрүнөө койсок Манасты,\nКөрдү ачып албасын,\nЖол үстүнө сүйрөтүп,\nӨлүктөн өчүн алчуудай\nДаңгыттарга салбасын.\nКандай акыл кылабыз?\n\fЭми кандай айла кылабыз?\nАй караңгы болгондо,\nАбаке, түн эмине болуучу?\nАркада эркек бала жаш"
  },
  {
    "id": "2431",
    "text": "Эми кандай айла кылабыз?\nАй караңгы болгондо,\nАбаке, түн эмине болуучу?\nАркада эркек бала жаш\nМунун күнү эмине болуучу?\nАга-тууган алтоонун\nЧалгырты турат көзүндө,\nЧамасы келсе моминтип\nЧалганы гана турат өзүмдү».\nАланайын табалбай,\nКан Кошой турду маң болуп.\n«Түгөнгөн дүйнө ушу», - деп,\nТөштүк капа бир болуп.\nЖана жеңең Каныкей\nТүн ичинде баарысын\nЧын ээрчитип алды эми,\nКасиеттүү жан келген,\nТөмөнкү Меке дылдадан\nЫсламга ыймам болуп ал келген.\nБаштап чыкты Кошой, Төштүк дөөлөрдү,\nЧубатып чыкты ордодон\nКөкбөрү менен Коёнаалы жөөлөрдү.\nАлып чыкты чубатып\nКырк эшендей жөөлөрдү.\nБадыша Манас кандын сөөгүн\nКошой, Төштүк канына\nАдалдап ага жуудуруп,\nСупка салып оротуп,\nТабытына салды эми.\nКечээ каралуу калган Каныкей,\nБалтыр бешик Семетей,\nАт баштаган алты миң\nДооранына токутуп,\nЖаназасын кан Кошойго окутуп.\nБаш-аягын килем менен таңдырып,\nБаякы асыл жеңең Каныкей\nТайбуурулга минди эми,"
  },
  {
    "id": "2432",
    "text": "Баш-аягын килем менен таңдырып,\nБаякы асыл жеңең Каныкей\nТайбуурулга минди эми,\nКолуна көөхардан күйгөн шам алып,\nОшондо жолду баштап жүрдү эми.\nЭчкиликтин ташынан,\nӨлө электе Манаска\nЖай камдаткан башынан.\n\fОозун казган Каныкей\nЖалгыз киши баткандай,\nАр жак жагын көөлөткөн\nАлты миң гана кой баткандай.\nИчи жарык туптунук,\nЖакут менен көөхардан\nАралаша жардырган,\nАлты бучмак жерине\nОшондон гана жарык салдырган.\n«Үстү урап кетет», - деп,\nАлтымыш мелжем жерине\nАлтындан түркүк орноткон.\n«Ичи былжып кетет», - деп,\nМом темирлер буздуруп,\nЭптүүлүгүн билгизген,\nҮстүндөгү кара суу\nИчи гана менен жүргүзгөн.\nБаатырдын жатар жайына\nАлтындан орун жасаткан.\n«Асты чирип кетет», - деп,\nАрчанын күлүн төктүргөн,\nКырк жыл сууга чыласа,\nКылт этип чети оңбогон,\nСексен жыл сууга чыласа,\nСерпилип чети койбогон,\nАлтын түрдүү килемди\nАстына кынап жайдырган,\nКайран катын Каныкей"
  },
  {
    "id": "2433",
    "text": "Серпилип чети койбогон,\nАлтын түрдүү килемди\nАстына кынап жайдырган,\nКайран катын Каныкей\nБу дүйнөнүн бейиши кылып салдырган.\nКошой, Төштүк карысы\nКирип кетти үңкүргө,\nОшол турган кырк эшендин баарысы.\nАйза сайып өкүрүп,\nБуйругу кымбат Алданын\nБуйругуна да өкүнүп,\nБууданың Манасты койгон жери ошол.\nБуйругуна көнүшүп,\n«Таппат» сүрөө куранды\nТаамай окуп беришип.\nКатагандын кан Кошой\nКарап турду сабылып,\nОшондо Каныкейге жалынып:\n\f«Каныкей балам - кара сурдун сулуусу,\nБусурмандын урдуусу\nБалам, сени катын деген оңбосун,\nСени ургаачы дегендин\nЭгерде иши эки болбосун!» -\nДеп, ошондо муну айтып,\nЧубап кандар чыкты эми.\nКөп кайгырып Манаска,\nЧубагандын артынан\nЧуулап кандар чыкты эле.\nКейип басып токтобой,\nКейиш кылат кайран кан:\n«Ушу Манас турганда\nЫслам көөнү ток экен,\nКабыландан айрылып,\nБизге кенедей кешик жок экен.\nКадырман Манастын көзү жумулду,\nАзгынакай ыслам,\nМанасыңдан айрылып,"
  },
  {
    "id": "2434",
    "text": "Бизге кенедей кешик жок экен.\nКадырман Манастын көзү жумулду,\nАзгынакай ыслам,\nМанасыңдан айрылып,\nЭми жаның тындыбы?\nКанкоруң Манас сулады,\nТүгөндүк ээ, бусурман\nЭми түптүү го чынар кулады».\nТаң кашкайып сүргөнчө\nКайра тартып алды эле.\nКан Манастын ордого\nКайрылып журтуң келди эле.\nЧенсиз чебер Бакай шер\nКыйып алып теректи,\nЖасаган экен дардайтып,\nТак Манас өңдүү керекти.\nКолуна колун тууралап,\nБутуна бутун окшотуп,\nСупка салып оротуп,\nБулгаары менен чаптатып,\nАк кийизди жаптырып,\nКадимки Манас окшотуп,\nТабытына салыптыр.\nМиң кара төөлөрдү\nДооранына байлаптыр.\nАнжыяндын аркагы кымбат сарала,\nБукардын булу кымбат карала\n\fЖыртышына жырттырып,\nАт баштаган алты жүз\nАк эшенге берди эле.\nТөө баштаган тогуз жүз\nКырк эшенге берди эми.\nЖармак акы барларга\nЖалактаган бээ берип,\nДоо доолаган кандарга\nБуттап алтын зер берип,\nКутулду Манас кыяматтык азаптан,\nКутулбай калды бадыша"
  },
  {
    "id": "2435",
    "text": "Буттап алтын зер берип,\nКутулду Манас кыяматтык азаптан,\nКутулбай калды бадыша\nАзганакай койнундагы талактан.\nБолбосо кайран катын Каныкей\nКуткарып чыкты Манасты\nА дүйнөдө көрө турган азаптан.\nБир иши болбой ичкен бозону,\nБоздотуп урган кожону,\nАлып ичкен аракты,\nАлып жаткан айнектей сулуу жалапты,\nКутултуп чыкты азаптан.\nАлты арам кирип келгенде,\nАйтканына көндү эми,\nТабытка салып Манасты\nАргын менен кыргызга\nАлты арамга берди эми.\nАлып жүрдү аңгырап:\n«Айкөлүм!» - деп заңгырап.\nКан Манастын коргончо,\nКоргончо алып барды эми,\nАйкөлүм - деп, колжойтуп\nЖыгачты көөмп салды эми.\nКошой, Төштүк турушуп,\nӨлүүчү антты кылышып,\nАк буудай унун чайнашып,\nКелеме шарып кармашып,\nУбаданы бек кылды,\nӨлүп кетер шерт кылды.\nАр түрдүү жылкы ала баш\nАйкөлдүн артында эркек бала жаш.\nКызматын мыктап кылалы,\nКалың элге даң кылып,\nМанастын ашында бирге туралык,\n\fАкылын бирге кылалык."
  },
  {
    "id": "2436",
    "text": "Кызматын мыктап кылалы,\nКалың элге даң кылып,\nМанастын ашында бирге туралык,\n\fАкылын бирге кылалык.\nКокустан кас санаган жан болсо,\nТөбөсүнөн басалык,\nТөрт түлүгүн чачалык,\nТийип алып бээсин\nЖакыңдаса жайната муштап мээсин,\nЧыгаралык ушинтип,\nКапкайдагы кээсин.\nБайлап эчен дөөсүн,\nЧыгара муштап мээсин.\nЧыркыратып баласын,\nЗордук кылса жетимге\nТакыр өрттөп иелик\nОшол тийгендердин калаасын.\nАйзага желек тагалык,\nБул айкөлдүн баласын\nЖашы он экиге келгенче\nКөз чаптыртып багалык.\nУрумкандын Көкбөрү\nЭл четинде көзүңдөн,\nКабар болсун өзүңдөн.\nМасейилди жердеген,\nБаарынан кыйын эр деген,\nКөрө жүргүн Таласты,\nКабарыңа ала көр,\nКабылан тууган Манасты.\nКарачанын Сайкалы,\nУбаданы кыла көр,\nМанастын ашын бергенде\nТуу түбүндө тура көр,\nУбарлашың Манаска\nУшунтип кызмат кыла көр!\nКалк атасы кан Кошой,\nКабыланың Манаска\nАш башкарып тура көр.\nКалкка жеткен канаты\nКан Көкөтөй ашынан\nАшык болсун санаты!"
  },
  {
    "id": "2437",
    "text": "Кабыланың Манаска\nАш башкарып тура көр.\nКалкка жеткен канаты\nКан Көкөтөй ашынан\nАшык болсун санаты!\nЭчен-эчен дөө сайып,\nЭчен кыйын жоо сайып,\nКалкка кабар кылалы,\nКан Манастын бул ашын\n\fӨлбөсөк берип тыналы.\nКыямат кеткен шериңе\nӨлбөсөк кызмат кылалы,\nАаламга кызык сын кылбай\nКантип карап туралык.\nӨзөнгө бойлой конбойлу,\nКаны өлгөндө баары өлүп,\nӨрт өчкөндөй болбойлук!\nОозу түктүү орустан\nОн эки кылым жыйнайлык,\nКызыл чоктуу кытайдан\nКырк уруусун жыйнайлык.\nКызыл алтын, сансыз мал\nКылчактап аяп турбайлык.\nАбайлачы досторум,\nАбыке, Көбөш арамдын\nЧалгырты турат көзүндө,\nЧамасы келсе алты арам\nЧалганы турат өзүңдү.\nКыңырты турат сөзүндө,\nКыйшыгы турат көзүндө,\nКыялында алты арам,\nАйдаган тилге түк баспай,\nКылганы жүрөт өзүмдү.\nОшо кезде береки\nКоңгурап ыйлап токтобой,\nКошой гана кайтты элине.\n«Белгилүү Манас өлбө», - деп,\nБегирээк кейип токтобой\nТөштүк бир кетти жерине,\nКарачанын Сайкалы"
  },
  {
    "id": "2438",
    "text": "«Белгилүү Манас өлбө», - деп,\nБегирээк кейип токтобой\nТөштүк бир кетти жерине,\nКарачанын Сайкалы\nКанкорунан айрылып,\nКайгырып кайра тартканы.\nОшо кезде кыз Сайкал\nКандуу бети жыртылуу,\nКара чачы жайылуу,\nАлгара аты жорголоп,\nКан аралаш кандуу жаш\nАтынын тизесинде шорголоп.\nБөдөнөдөй кайран көз\nКарачанын Сайкалы\nБөлөк-бөлөк жаш кетет,\n\fИтелгидей кайран көз\nИрмеген сайын жаш кетет,\nКадырдуу тунук көзүнөн\nКаалап ыйлап алганда\nКамчы бою жаш кетет.\nКарачанын Сайкалы\nКасиеттүү жан экен,\nКаныңыз Манас султандын\nКыяматтык жары экен.\nКатын да болсо Сайкалдын\nТелегейи тең экен,\nТең курбунан айрылып,\nОшо кезде кыз Сайкал\nКуруп калган кези экен.\nКыз Сайкал ойрот каны экен,\nКыз Сайкалдын колунда\nЭр Болоту баш болуп,\nКырк чоросу бар экен.\nКарачанын Сайкалы\nАйзакерден ыктуу экен,\nЗайыптыгы болбосо,\nӨзү ааламды билчү мыктуу экен.\nОң далысы кең экен,\nОн эки мүчө тең экен.\nЭр Болоту баш болуп,"
  },
  {
    "id": "2439",
    "text": "Өзү ааламды билчү мыктуу экен.\nОң далысы кең экен,\nОн эки мүчө тең экен.\nЭр Болоту баш болуп,\nУрушарга жоо таппай,\nУрунарга тоо таппай,\nКөөп турган кези экен.\nАстыңкы тоонун тумшуктан\nОргуп-оргуп чаң чыгат,\nОргуган чаңды карасаң\nЭр Болоттун чаңы экен,\nКырк балбандай жан экен.\n«Манаска Сайкал тийди», - деп,\nКумар болуп кырк чоро:\n«Таласка жетип коном, - деп,\nМанаска чоро болом», - деп,\nКүйүп жүргөн кези экен.\nКарачанын Сайкалы\nКак алдынан чыкканда\nКаралуу түрүн көрдү эми.\n«Каныңыз Манас өлбө», - деп,\n\fКайгыргандан өкүрүп,\nЭр Болоту баш болуп,\nКыйкырыкты салды эми,\nКаралуу бойдон калдактап,\nКайран Сайкал барды эми.\nКарача ойгут каны экен,\nКасиеттүү жан экен.\n«Кыз Сайкал Манас зайыбы», - деп,\nУгулган дайны бар экен.\n«Бел байлаган белине,\nКейип келди кулунум\nМанас өңдүү шерине.\nКим кейибейт, ким койбойт\nӨзү тийген теңине,\nКелберсип Манас кайран эр\nКейибечү шер беле,"
  },
  {
    "id": "2440",
    "text": "Ким кейибейт, ким койбойт\nӨзү тийген теңине,\nКелберсип Манас кайран эр\nКейибечү шер беле,\nКейип балам келди», - деп,\nАлтымыш катын кошокчу\nТул салдырып берди эми.\nАл күнү Сайкал конгондо\nТаң кашкайып сүргөндө,\nОрдого жарык тийгенде,\nЭр Болот ыйман айтыптыр.\nБир түнөбөй ордого\nКарачанын Сайкалы\nДүнүйөдөн кайтыптыр.\nКайгырып ыйлап кабылбай,\nАтасы Карача канга\nСайкалдын сөөгү табылбай.\nОрдосу калып, өзү жок,\nКараса көзгө илинбейт,\nКайда экени билинбейт.\nСайкал антип өлгөн соң,\nКөмдүрбөй кайып болгонун,\nКөбүрөөк журту көргөн соң,\nАк сакалдуу карысы:\n«Кыямат болуп Манаска,\nКызырдуу Сайкал кетти», - деп,\nӨзөк кылып баарысы,\nКызырдуу Сайкал эр экен,\nКыяматтык Манаска\nЖурту менен коштошуп,\n\fКошулуп кеткен кези экен.\nСайкалды мындай таштайлык,\nУрумкандын Көкбөрү,\nКөкбөрүдөн баштайлык.\nКөктөн жылдыз боз экен,\nКөк жал Манас эр менен\nО дүйнөлүк дос экен.\nШыдыр чыгып жол жүрүп,\nАт аябай мол жүрүп,"
  },
  {
    "id": "2441",
    "text": "Көк жал Манас эр менен\nО дүйнөлүк дос экен.\nШыдыр чыгып жол жүрүп,\nАт аябай мол жүрүп,\nТомуктай болгон тоо чыгып,\nТокумдай болгон коо чыгып,\nЧамбыл деген жер экен,\nЖердеп турган Чамбылды\nЖанаалы, Карач дээр экен.\nЖеледен айгыр минишип,\nЖерден бакан алышып,\n«Жапирим!» - деп салышып,\nЖаман уруш болуптур.\nОшондо бузукту Көкбөрү берен салыптыр,\nБашта алты сапар ошону\nБарып чаап алыптыр.\nӨт жарышып, баш кескен,\nӨлгөнчө өчү калыптыр.\nКыйын чыгып жеринен,\nКол жайнаган кези экен,\nАркы оогандын элинен,\nЭэр белдей белеске\nЭңкейип жетип барганда\nБозалалуу кызыл туу,\nБой-бойлогон ызы-чуу,\nАгалалуу кызыл туу,\nАр жагына барганда\nАйкайлаган ызы-чуу,\nЖелпилдеген туу келет,\nЖер майышкан кол келет,\nАркы түрүн карасаң,\nАйзанын башы чабышат,\nАдамдын башы кагышат.\nОн башчысы ороктоп,\nЭлүү башы сороктоп,\nБозалалуу туу болуп,\nКазган бир калың ор болуп,\n\fКанчалык миңче кол болуп,\nЖазбай аткан мергенди"
  },
  {
    "id": "2442",
    "text": "Бозалалуу туу болуп,\nКазган бир калың ор болуп,\n\fКанчалык миңче кол болуп,\nЖазбай аткан мергенди\nЖабырга бөлүп салыптыр,\nАйзакерден ыктууну\nАдырга гана бөлүп алыптыр.\nКылыччаны бетинде,\nКыйындары четинде,\nБалтачаны бетинде,\nБаатырлары четинде.\nКара жанга канышчу,\nКачпай туруп салышчу\nКабыланын бир бөлгөн.\nКылыч тийсе кыңк этпес,\nКыйындарын бир бөлгөн.\nБалта тийсе байкабас,\nБаатырларын бир бөлгөн.\nКара мылтык карс этсе,\nКачпаганын бир бөлгөн.\nЧогоол мылтык чорт этсе,\nЧочубасын бир бөлгөн.\nЖанаалы, Карач эки арам\nКек ойлонуп жүрүптүр:\n«Ошо Манас өлдү, - деп,\nОшого булар келди», - деп,\nОшондо жолдорун тосуп жүрүптүр.\nБаатыр ай, жеке олуя курчанып,\nЖеткилең каның Көкбөрү\nКууказык атты бир салып,\nОшондо жыйылышкан сан колго\nЖеке кирди кол салып.\nОрто жерин Көкбөрү\nОюп айдап кирди эле,\nТегерегин Коёнаалы чунагы\nСоюп айдап кирди эле.\nОрто жерин жалгызың\nОюп келип берди эле,\nЭки четин кырааның"
  },
  {
    "id": "2443",
    "text": "Союп айдап кирди эле.\nОрто жерин жалгызың\nОюп келип берди эле,\nЭки четин кырааның\nКадимкидей Көкбөрү\nСоюп келип берди эле.\nАнтаңдап алыс качканын\nКоёнаалы жаш көк жал\nАйза менен аңтарат.\n\fАндан алыс качканын\nЧорт келте менен койгулап,\nЧогултуп айдап сапырып,\nКүндүзүндө тынч албай,\nТүн ичинде уйку албай,\nЧамбыл-Белдин кыраңда,\nКыйын уруш бир болду.\nАзууларын аркайтып,\nАт өлүгү тоо болду,\nМуруттарын сербейтип,\nЭр өлүгү боо болду.\nЭчен күлүк тулпардын,\nЭэри түшүп бооруна,\nМойноп жүргөн мындан көп.\nЭчен кыйын азамат:\n«Эзил кайран бир боорум -\nБалан жерге өлдү!» - деп,\nБоздоп жүргөн мындан көп.\nАнтаңдап шашып жабылып,\nЭселек тууган жаман эл\nАт-атына камынып,\nБаары качып дыркырап,\nЖуртуң куруп сабылып:\n«Кулдугум гана бар», - деп жалынып,\nКолго түшүп чуркурап,\nКалың журтуң турду эми.\nКоёнаалы балага\nАттарын тартып турду эми.\n«Журтту бөөдө кырбайм», - деп,\nАйтканына көндү эми."
  },
  {
    "id": "2444",
    "text": "Коёнаалы балага\nАттарын тартып турду эми.\n«Журтту бөөдө кырбайм», - деп,\nАйтканына көндү эми.\nКалың журттун баарына\nКырбас антын берди эми.\nАяш ата Манас кан\nБелекке берген чатырды\nБелеске тигип салды эле,\nЖакасы алтын, жеңи жез,\nКош бадана, торгой көз,\nОк өтпөгөн тондорду\nБаатыр чогуу чечип салды эми.\nАк каңкыны жазданып,\nКыбыланы баштанып,\nАлдасына жалынып,\n\fОк өтпөгөн зоотту\nҮстүнөн кыңай жамынып,\nБаатырың уктап калды эми.\nОн экиде жашы экен,\nКүйүп турган чынарга\nЖанаалы чочко кас экен.\n«Кабырга сөөктүн кашы, - деп,\nКак жүрөктүн башы», - деп,\nИрмесе огу оолукту,\nКоёнаалы жалгызга\nОшондо тагдырдын огу жолукту.\nКүл күнүндө күбүлүп,\nЖаш экенде жайрады,\nОшондо атакеси Көкбөрү\nКууказык аттан тик түштү,\nМөгөжүлөп бүк түштү.\nТаласка кирип кайрылып,\nКүйөрүнөн айрылып,\nЭнекеси Күлнаары\nЧөгүп калган жери ошол,\nКан аралаш көздөн жаш\nТөгүп салган жери ошол.\n«Кызырдуу Манас», - деп жүрүп,"
  },
  {
    "id": "2445",
    "text": "Кан аралаш көздөн жаш\nТөгүп салган жери ошол.\n«Кызырдуу Манас», - деп жүрүп,\nКыр жагынан чалдырып,\nКоёнаалы чунагын\nОшол Жанаалыга алдырып,\nЧамбыл-Белдин элине\nОң жагынан чалдырып,\nОн экиде жалгызды\nОрто жерде алдырып,\nМанаска барып кайрылып,\nБадышалуу баладан\nАра жерде айрылып,\nКараса көзгө кабылбай,\nБаланын сөөгү табылбай:\n«Жериме кантип жетемин,\nЖалгызымды бу жерге\nКөмбөй эле кантип кетемин», - деп,\nКөбүрөөк ыйлап Көкбөрү\nАзарланып алганы.\nАртынан келип Күлнаары,\nКарача кандын кызы экен,\n\fӨзү ургаачынын узу экен,\nОйлосоң кадыр түн экен,\nӨзү акылга дыйкан күң экен.\nКүлнаары Бөрү катыны,\nӨзү адамдан артык акылы:\n«Султаның Манас достуңа\nКөнбөдүң беле бадышам,\nУядан жалгыз чырагың,\nЧырагың сурап турганда,\nДостуң Манас шериңе\nСен бербедиң беле, бадышам!\nЖалгызыңа кайгырган адам оңобу?\nБаатыр ай, кайгы төлөө болобу?\nЖалгызың бердиң белекке,\nСенин убадаң эки болобу?\nТуйгунуң жалгыз чырагың"
  },
  {
    "id": "2446",
    "text": "Жалгызың бердиң белекке,\nСенин убадаң эки болобу?\nТуйгунуң жалгыз чырагың\nМурадына жеткени,\nБуйругу ушул кудайдын,\nМуңдашың Манас жан достуң,\nТуйгунду жолдош кыла кеткени», -\nДеп, ошонтүп кайгырып,\nКөкбөрү элге барды - дейт,\nКүйүт түшүп ичине:\n«Коёнаалы жалгызым өлүп калды», деп,\nКан Манастын зыйнатка\nКөкбөрү келбей калды - дейт.\n«Көкбөрү келбей калды», - деп,\nТөштүк келбей калды - дейт.\nТөштүк келбей калган соң,\nКатагандын кан Кошой\nКаны келбей калды, - дейт.\nБаягы убаданы бек кылган,\nКандарынын баарысы,\nМуну менен баары келбей\nкалды - дейт!\n\fАйрым сөздөрдүн түшүндүрмөсү"
  },
  {
    "id": "2447",
    "text": "Аалым - (кээде аалим формасында да айтыла берет) -\n  окумуштуу, билимдүү адам. Алгачкы маанисинде көбүнчө\n  диндик илимдердин өкүлүнө таандык айтылган.\n  Абайы - I. Кылдан, жүндөн токулган одуракай кездеменин\n  түрү. 2. Кооздолгон ат жабуу, абайыдан жасалган ат жабуу.\n  Аберген - чоң жылан, ажыдаар.\n  Агала жамгыр шыбыргак - кар аралаш жааган жаан.\n  Адам ата - дин түшүнүгү боюнча бүт адамдардын түпкү\n  атасы.\n  Адеми - сулуу, кооз, көркөм, өтө баалуу.\n  Ажайып - (ажайыптан окуган) -эпос түшүнүгү боюнча\n  аярлыкты, сыйкырчылыкты үйрөнө турган окуу.\n  Азирет - ыйык, касиеттүү; кээде халифтердин,\n  пайгамбарлардын, касиеттүү ыйыктардын аттарына кошо\n  айтылып, титулдук мааниге ээ болгон сөз.\n  Азуу сөйкөп карыбас - сөз айкашынын түпкү теги\n  жылкынын карыганда азуу тиштери жешилип кетип,\n  натыйжада чөп жей албай карып калуусу менен\n  байланышкан. Бул жерде сөөгү бышык, карыбай турган"
  },
  {
    "id": "2448",
    "text": "натыйжада чөп жей албай карып калуусу менен\n  байланышкан. Бул жерде сөөгү бышык, карыбай турган\n  асыл тукум жылкы дегенди түшүндүрүп турат.\n  Аленгир жаа - жаанын өзүнчө бир түрү.\n  Айдар - көкүл, же эркектердин (калмак) аркасына өрүлүп\n  коюлган чачы.\n  Ай туяк - жакшылыкка арналып союлуучу жылкы.\n  Айча бел - ичке түтүкчөгө салыштырылган ичке бел.\n  Айчык - жарым ай сүрөтүндөгү белги, көбүнчө туу бетинде.\n  Айырмач - өзү ээрде жүрө албаган кичинекей бала үчүн\n  атайын жасалган ат жабдык.\n  Аккаңкы ээр - ээрдин өзүнчө түрү, алдыңкы кашы жазы\n  жана тегерек формада, анын бети оюу, күмүш менен\n  кооздолот. Аккаңкы ээрди кээде кыргыз ээр деп да аташат.\n  Акырет - тиги дүйнө, о дүйнө.\n  Ала - жагдай, абал.\n  Алакчы - бул дүйнө, жалган дүйнө, опасыз дүйнө.\n  Алаткак - 1. Адамдарга ырайымсыз мифтик жандык. 2.\n  Кээде жапайы адам маанисинде да колдонула берет."
  },
  {
    "id": "2449",
    "text": "Кээде жапайы адам маанисинде да колдонула берет.\n  Албарс - 1. Мыкты, өтө курч болот. 2. Ошол болоттон\n  жасалган өткүр, курч\n  курал-жарак. 3. Өтмө мааниде болот куралдарды сугарган\n\fуу.\nАлман - түтүн башынан алына турган салык.\nАлты шердин кенжеси - эл арасында мурдатан\nмифологиялык жана диндик маалыматтардан кеңири\nбелгилүү болгон Сулайман (Соломон), Искендер (Александр\nМакедонский), Аалы (Мухамбет пайгамбардын күйөө\nбаласы, халиб Али), Үрүстөм сыяктуу өзгөчө баатыр аталган\nысымдарга манасчы «чалыяр» деген сөздүн түпкү маанисин\n(төрт, дос) түшүнбөстөн аны да өзүнчө энчилүү ат катары\nкабыл алып, Манасты аларга кошуп, баарын алты шер деп\nатайт. Мындай түшүнүк эл арасында да колдонулганы бизге\nбелгисиз. Кыязы, бул манасчынын эле өз жеке «табылгасы»\nөңдөнөт.\nАпы - дары, айла, себеп-арга.\nАсаба - (касаба деп да айтыла берет) туунун чүпүрөгү, кээде\nтуу, желек маанисинде."
  },
  {
    "id": "2450",
    "text": "Асаба - (касаба деп да айтыла берет) туунун чүпүрөгү, кээде\nтуу, желек маанисинде.\nАптама - колго суу куюучу, узун моюн кумган.\nАпси - алкым, кулкун, сук.\nАрып - 1. Тамга, жазуу тамгасы. 2. Айла-амал. 3. Сыйкыр\nдуба.\nАсый - беш жаштагы жылкы.\nАтборой - бүткүл жер жүзү.\nАсылкеч - 1. Тамашакөй. 2. Өтмө мааниде: ынак, ысык\nсүйгөн, сырдаш.\nАяр - коргоочу, сактоочу.\nБаабедин - Орто Азия элдеринде ыйык деп эсептелген\nадам, Бухара шаарынын колдоочусу. Эпостордо, ал гана\nтурмак динге ишенген өткөн кылымдар учурундагы\nадамдар арасында ага сыйынуу, жардам сурап кайрылуу\nадаттагы көрүнүш болгон.\nБаана - эш тутуу, караан болуу.\nБагылан - бышып жетилген козу, сүт эмген козу.\nБадана - ок өтпөс тон, баатырлар кийүүчү соот.\nБадирек - 1. Кара ниет, бузук. 2. Кээде эр жүрөк кайраттуу,\nжалтанбаган\nбаатыр маанисинде да колдонула бе-\nрет.\nБадыраң темир - иштетилбеген жөнөкөй кара темир."
  },
  {
    "id": "2451",
    "text": "баатыр маанисинде да колдонула бе-\nрет.\nБадыраң темир - иштетилбеген жөнөкөй кара темир.\nБажы - алык-салык, налог.\nБаймактоо - атты казыкка бир бутунан байлоо.\nБакбурчун - Баг-кудай, Пур-уулу,\nЧын-Кытай - Кытайдын кудайынын уулу. Эпосто шаар аты,\n\fкээде жалпы кытай маанисинде да колдонула берет.\nБасма ылоо - өкүмдүн күчү, зордук менен ат тандап\nминүүнүн түрү. Минген аты начар болсо, же жүрбөй калса\nжолуккан тың, дурус атты өкүм менен минип кетүү.\nБатман - алты пуддан он эки пудга чейинки өлчөмдөгү\nоордук чен.\nБеренжи - кыргыздын илгерки көрпөчөсү. Кийизден,\nжүндүү териден жасап, эки жеринен оюп, ээрдин кашынан\nжана артынан өткөрүп коёт.\nБакбаяк - жылкынын туягынын үстүндөгү шыйрактын\nжилигине чейинки мууну.\nБакыл - сараң, ач көз, дүйнөкор.\nБалчы - күзгүгө, койдун далысына, сыйкырчылык китепке\nкарап, көзү ачыктык кылуучу адам, төлгөчү."
  },
  {
    "id": "2452",
    "text": "Балчы - күзгүгө, койдун далысына, сыйкырчылык китепке\nкарап, көзү ачыктык кылуучу адам, төлгөчү.\nБараан - 1. Нерсенин алыстан бүлбүл көрүнгөн карааны,\nсөлөкөтү. 2. Өтмө мааниде: жөлөк-таяк.\nБасыр - укуксуз, кордолгон, басмырланган.\nБаткал - 1. Тоолуу жердеги ойдуң, кабак, айылдын боз\nүйлөрүн тигүүгө ыңгайлуу кеңири жер. 2. Эки-үч суунун\nкуюлушундагы жер.\nБедөө - 1. Байыркы убакта чөлдө жашаган көчмөн араб\nуруулары. 2. Күлүк, тулпар ат.\nБейжай - 1. Урушчаак, алкынып кечке ажаандануу, ачуусун\nтоктото албай улам күчөп урушкан адам. 2. Тажаал.\nБерен - 1. Кыраан бүркүттүн бир түрү. 2. Өтмө мааниде\nашкан баатыр,эр жүрөк. 3. Оозеки сүйлөшкөндө какшык\nтүрүндө уятсыз, ар нерсеге суктук менен кол суна берген\nкишиге карата колдонулат.\nБешене - маңдай, чеке, баш.\nБичик - моңгол, калмактардын касиеттүү деп эсептелген\nдин китеби.\nБорбуй - 1. Чандыр, жука чурай. 2. Өтмө мааниде боор,"
  },
  {
    "id": "2453",
    "text": "дин китеби.\nБорбуй - 1. Чандыр, жука чурай. 2. Өтмө мааниде боор,\nкөкүрөк. Борбуюн көтөрүү - боорун көтөрүү, эрезеге жетүү.\nБөөдөй кууруу - баштан-аяк кыруу, аёосуз кылуу.\nБөз - пахтадан токулган кездеменин түрү.\nБулааруу - күчөгүү, татаалдашуу.\nБут - ар түрдүү металлдардан адам турпатында куюп\nжасалган жана кооздолгон сыйынуучу сүрөт. Эпос боюнча\nкалмак, кытайлардын сыйынган кудайы.\nБута - мишень. Мылтык же жаа менен атууда кароолго\nкоюлган нерсе.\nБүлдүргө - айбалтанын, камчынын, таяктын колго алып\n\fалуучу боосу.\nБүрүк - сүннөткө отургузулбаган, колу адалданбаган адам.\nБээлебей - кунт койбоо, сактык кылбоо, көңүл бурбоо.\nБокчо - 1. Жан баштык. 2. Бир бокчосун тинтүү - бир\nкишинин бүтүн сырын, ал-жайын билүү.\nБор - замбиректин бир түрү.\nБор кайнатуу - көпкө кайнатып, эзилте бышыруу.\nБөрсө - кенгуру.\nБукарай шарып - касиеттүү Букар, ыйык Букар."
  },
  {
    "id": "2454",
    "text": "Бөрсө - кенгуру.\nБукарай шарып - касиеттүү Букар, ыйык Букар.\nБурак - 1. Эпостордо айтылуучу чаалыкпас, чарчабас күлүк,\nканаттуу ат. 2. Өлгөн адамдын арбагына арналып берилүүчү\nат.\nБуркан - будда дининдегилердин сыйынуучу атайын\nжасалган сөлөкөтү -идол. Эпосто, адатта, калмактардын\nкудайы деген мааниде колдонулат.\nБурку - түр; алтымыш бурку - алтымыш түрдүү.\nБурсат - убакыт, мөөнөт берүү, уруксат берүү.\nБурут - эпос боюнча калмактар кыргыздарды ушундайча\nаташат.\nБуурсун - жыгач соко, тиши темир, же темир капталган\nжыгач түрүндө да болот.\nБылкылдак куурай бышкыча – күз болгуча, күз мезгили\nкелгиче.\nДаакы - 1. Айбандардын түшө элек жазгы жүнү. 2.\nКулундун, торпоктун терисинен тигилген күрмө. 3. Кээде\nэскилиги жеткен, же жыртылган кийим маанисинде да\nколдонула берет.\nДаңгыт - чоң ит, дөбөт.\nДаңза - эпос боюнча калмак, кытайлардын атактуу\nадамдарынын аттары жазылуучу дептер."
  },
  {
    "id": "2455",
    "text": "Даңза - эпос боюнча калмак, кытайлардын атактуу\nадамдарынын аттары жазылуучу дептер.\nДаңкан - аттын туягынан ыргыган топо, таш ж. б. (туяктын\nтуурасына жабышып уюп калган баткак, чалма да даңкан\nделет).\nДенекул - түбөлүк кул, кул болуунун өзүнчө түрү. Дене кул\nээсине түздөн-түз кызмат кылууга ылайыкталган кул.\nМындай кулдар адатта эч качан азаттык алууга акысыз\nболушкан.\nДилде - беш сомдук наркы бар алтын тыйын.\nДобулбас//доолбас - согушта урулуучу барабан.\nДөөтү - усталардын колдоочусу. Түпкү теги Дөөтү (Давид)\nпайгамбардын атынан келип чыккан.\nДулдул - 1. миф. Азирет Аалынын күлүк аты; 2. Мыкты\n\fкүлүк.\nДүмпеки - дөдөй, жарым эс, келесоо, чалыш. Кээде өтө\nорой, кыялы чатак маанисинде да колдонула берет.\nДалбаа - 1. Алгыр кушту колго түшүрүү үчүн коюлган жем. 2.\nАлгыр куштардын жалпы эле жеми.\nДолу - беттегенин бербеген, көк бет, ажаан аял.\nДорбо - аттарга жем берүүчү баштык."
  },
  {
    "id": "2456",
    "text": "Долу - беттегенин бербеген, көк бет, ажаан аял.\nДорбо - аттарга жем берүүчү баштык.\nДөөкүрсү - өзүн дөө сезип мактануу, ар кимге тийишип, күч\nкөрсөтүү.\nДөөлөт - 1. Байлык, дүнүйө, бакыт, сыймык. 2. Бийлик. .\nДушаң - кытай-калмакча титулдук наам, кээде уруунун\nаталышы.\nЖагал - калмактардын улуктарын өзгөчөлөнтүп турган сырт\nкийими.\nЖадыкөй - сыйкырчы, дубакөй, көз боочу, көз байлоочу.\nЖайчы - жай таштын магиялык күчү менен аба ырайын\nөзгөртүп жиберүү кудуретине ээ адам.\nЖапаа - 1. Азап, кыйноо. 2. Эзүү, кордоо. 3. Жүзү каралык,\nарамзалык.\nЖеке - булгаарынын жумшак ийленген түрү.\nЖелдет - 1. Өлүмгө буйрук кылынган күнөөлүүлөрдүн\nжазасын иш жүзүнө ашыруучу адам. 2. Кызматчы жигит. 3.\nӨтмө мааниде залим, катаал.\nЖылоо - тизгин, чылбырдын ооздукка байланган жери.\nЖагал - калмак тонунун бир түрү.\nЖагдан - темир каптаган кооз сандык.\nЖайсаң - жигит (чоро), кичирээк аскер башчылык чин, кээде"
  },
  {
    "id": "2457",
    "text": "Жагдан - темир каптаган кооз сандык.\nЖайсаң - жигит (чоро), кичирээк аскер башчылык чин, кээде\nкнязь деген мааниде.\nЖаке - ага, аке-жаке.\nЖакут - кызыл түстүү асыл таштын бир түрү.\nЖаланкыч//жаналгыч - миф. Ажал периштеси.\nЖан казан - алыс жолго чыкканда ала жүрүүчү казан.\nЖебилге - кооздолгон ат жабуунун чачысы.\nЖекене - 1. Баатырлардын кемер куру. 2. Мылтыктын огун\nсологон кур.\nЖер кайгуу - жер чалуу.\nЖолум үй - кичирээк боз үй.\nЖоро - жолдош, теңтуш.\nЖороо (алымын артык жороду) - буйруу, өкүм кылуу,\nтапшыруу.\nЖөкөр - чоро, жолдош, эпосто аскер, жоокер маанисинде\nда колдонулат.\n\f3ер//3ар - 1. Алтын. 2. Баалуу мүлк, буюм.\nЗилзала - жер титирөө.\nЗулпукор - кылычтын энчилүү аты, кээде курч кылыч\nмаанисинде.\nЗубун - 1.Уруу. 2. Топ, бөлүк. 3. Аскер бөлүгү.\nЗымырык - ир. Симург (жомоктогу өтө чоң куш).\nЗындан — 1. Терең казылган ор түрүндөгү түрмө. 2.\nБийиктик, жалама зоо."
  },
  {
    "id": "2458",
    "text": "Зындан — 1. Терең казылган ор түрүндөгү түрмө. 2.\nБийиктик, жалама зоо.\nЗээр - омок, өркөч, бодо малдын моюн жак жону.\nИлекер - айлакер, арамза, кытмыр.\nИдерлүү - мыкты, болумдуу.\nИлек - жүз миң.\nИлий - закон.\nИнек - ургаачы уй.\nИт урушу - көп жоонун алдына түшүп качып берип, улам\nжеткени менен кармаша кетип, кайра качуу. (согуштук ык.)\nКадыр түн - дин ишениминдеги касиеттүү түн.\nКазат - согуш.\nКазанат - күлүк аттардын тукумунун аты, кээде мыкты күлүк\nдеген мааниде да колдонула берет.\nКайгуул - жер кайтаруу, душмандын жолун чалуу, чалгын.\nКайгы төлө - капалануу, нааразы болуу.\nКакан // каканчын - эпосто кытай падышачылыгы Кытай\nмамлекети деген мааниде айтылат.\nКалбыр өпкө жез билек - шыйрагы узун, күлүк (аргымак\nчалыш) ат жөнүндө.\nКалдай - калмак, моңголдордогу административдик\nмансаптардын бири.\nКалендер - дубана, дербиш.\nКалча - 1. Сүрдүү, каардуу. 2. Көзү чуңкур коңкогой мурун,"
  },
  {
    "id": "2459",
    "text": "Календер - дубана, дербиш.\nКалча - 1. Сүрдүү, каардуу. 2. Көзү чуңкур коңкогой мурун,\nсүрдүү адам.\nКалыйпа-1. Халиф. 2. Түрк султаны.\nКамбар ата - миф. Жылкынын колдоочусу, ээси.\nКандагай - тоо текенин терисинен жасалган баатырлар\nкийүүчү шым, кээде жалпы эле калың тери, булгаары.\nКанзаада - кан тукумундагы деген мааниде.\nКапчал - аскалуу капчыгай, тоонун боору, жан жагы.\nКара байыр - таза кандуу жылкы менен жөнөкөй жылкыдан\nтуулган тукум.\nКарсак - түлкү, кээде бөрү, түлкү сыяктуу жойлоп жүрүүчү\nжырткыч айбандардын жалпы аты.\nКарапчы//карыпчы - колго кийүүчү соот, жең кап.\n\fКас буудан - чыныгы, анык буудан.\nКашка - сапаты, кубаты, баатырлыгы жагынан өзгөчөлөнгөн,\nмыкты.\nКелеме бото - тордоп жасалган сырт кийимдин бир түрү.\nКелеме жака - алтын, күмүш зымдар келептеп оролгон\nжака.\nКелеме шарап - куран, касиеттүү сөз.\nКелеңкөр - баалуу кездемеге асыл таштардан, алтын-"
  },
  {
    "id": "2460",
    "text": "жака.\nКелеме шарап - куран, касиеттүү сөз.\nКелеңкөр - баалуу кездемеге асыл таштардан, алтын-\nкүмүштөн кооздоп жасалган чачпак.\nКелте - байыркы мылтыктын түрү.\nКерден - моюн.\nКерик - бир мүйүздүү териси калың айбан - носорог.\nКериш - уруш-кериш, чыр-чатак, согуш.\nКерчөө тон - эң мыкты тон.\nКечил - калмак монахы, кээде жалпы эле калмактар\nмаанисинде да колдонула берет.\nКисе - 1. Ар түрдүү майда буюмдар тагылуучу кайыш кур. 2.\nОттук жана милте салынуучу кайыштан жасалган баштык.\nКожосан - баатырларды колдоочу духтардын бири.\nКолун канга малуу - антташуу жөрөлгөсү.\nКомокойлуу/көмөкөйлүү – учунда темири бар (найза).\nКоок - төөнүн ширисинен жасалган баш кийим.\nТуткундарды кыйнаш үчүн кийгизишкен.\nКоросон - 1. Чечектин ээси. 2. Күчтүү, курч маанисинде.\nКочку - айыл башчысы.\nКош бадана торгой көз - ок өтпөс тондордун бир түрү -\nжасалуу ыгына, көрүнүшүнө карата ушундай аталат, б. а.,"
  },
  {
    "id": "2461",
    "text": "жасалуу ыгына, көрүнүшүнө карата ушундай аталат, б. а.,\nэки катталган зым тор маанисинде.\nКошуун - кол, аскер, черүү.\nКөөхар - көөр - асыл таш.\nКумка - калмакча сөгүү.\nКурмандык - 1. Жамандык-жакшылыкка карата союлуучу\nмал. 2. Өлүм жазасы.\nКүбө тон - 1. Ок өтпөс соот кийимдин бир түрү. 2. Сооттун\nалдынан кийиле турган жумшак жана калың атайын кийим.\n3. Баалуу сырт кийим.\nКуп - бодонун терисинен жасалган идиш.\nКүпсөр - мылтыктын дарысын сала турган чоң баштык.\nКүрмө - жеңи жок кийим.\nКүрөө - калмак чиркөөсүнүн кызматкери.\nКүрөөкө - кымбат баалуу кездемеден тигилген сырт кийим.\nКээде күрөөкө соот формасында да айтыла берет.\n\fКыбыла - 1. Меке шаары тарап (Меке шаарындагы\nмусулмандар ыйык туткан атайын жай. Намаз окуганда\nошол жайга карап окулат). 2. Кыргыздар үчүн батыш тарап\n(Меке шаары жайгашкан тарап).\nКыдыр // Кызыр - дин ишениминдеги адамга багыт\nберүүчү олуя."
  },
  {
    "id": "2462",
    "text": "(Меке шаары жайгашкан тарап).\nКыдыр // Кызыр - дин ишениминдеги адамга багыт\nберүүчү олуя.\nКынжы - каппас үчүн иттин мойнуна байланган эки калакча.\nКырк чилтен - сүйгөн кишилерин колдоп, таяп, дүйнөнү\nтынымсыз кыдырып жүрүүчү олуялар.\nКаймал - беш жаштагы ургаачы төө.\nКакай - 1. Эпосто чочко, кээде каман маанилеринде да\nколдонула берет. 2. Калмак, кытайлардын согуштук урааны.\nКамчы сүйрөп кирүү - душмандыкты билдирүү.\nКапка - 1. Эпос боюнча шаардын дарбазасы. 2. Илгерки\nмезгилдерде согуштук коргонуу максатында курулган\nчептер.\nКарап - 1.Кыйратуу, бүлдүрүү, жоюу. 2. Талкандоочулук. 3.\nОопат болуу. 4. Бүлүнүп, кыйрап калган жай.\nКас - 1. Артыкча, өзгөчө, мыкты, чыныгы. 2. Жеке өзүмдүк,\nменчик.\nКөмүркөй - устанын аспаптары, майда-чүйдө буюмдары\nсалына турган\nсандыкча.\nКутпа - түндүк тарапта бир ордунан кыймылдабай турган\nжылдыз.\nКүлазык - көпкө бузулбай турган, алыскы жолго арналып"
  },
  {
    "id": "2463",
    "text": "жылдыз.\nКүлазык - көпкө бузулбай турган, алыскы жолго арналып\nжасалган кыргыз элинин байыркы тамак-ашынын бир түрү.\nКөлүк - унаа.\nКыл мүчө - мүчөсү келишкен, абдан келишимдүү деген\nмааниде.\nКырмызы - 1. Чымкый кызыл түс. 2. Кызыл жибек.\nЛуң-туң - кытайдын айылындагы старчын.\nМакшар - кыямат кайымдан кийинки сурак болоордогу эл\nчогула турган жай. Кээде тиги дүйнө маанисинде да\nколдонула берет.\nМар - жылан.\nМаржан - кымбат баалуу шурунун түрү.\nМашайык - 1. Карыя, урматтуу киши. 2. Шайыктар\nпалатасынын башчысы. 3. Аксакал, уруу башчысы. 4.\nМугалим, жетекчи.\nМилте - 1. Мылтыкка от берүүчү эшкен кебез. 2. Кооздук\nүчүн баалуу кездемеден тилке бастыруу.\n\fМискин - бей-бечара, байкуш, карып.\nМойнуна буурчак салынуу – тилек кылуу.\nМомо токоч - бууга бышкан, тузсуз тоголок нан.\nМөндү - калмакча «кел» деген сөз. Эпосто көбүнчө\nкалмактардын уруш\nурааны катары колдонулат."
  },
  {
    "id": "2464",
    "text": "Мөндү - калмакча «кел» деген сөз. Эпосто көбүнчө\nкалмактардын уруш\nурааны катары колдонулат.\nМөрүн - жылкынын калмакча аталышы.\nМубарек - 1. Касиеттүү. 2. Куттук айтуу.\nМуз мурут - бүркүттүн бир түрү, тумшугунун эки жагында\nмуруту болот.\nМураапы - мурасчы, жөлөк-таяк.\nМураа - ата-бабадан калган энчи.\nМустайып - эпосто баатырлардын жүргүзгөн ишин\nжактырып, кубаттоого алган улук инсандар.\nМүшкүл - кыйынчылык, азап.\nМыйзам - 1. Күз болгондо гүлү уча турган гүл чөп. 2. Күз\nмалы.\nМысалдаш - колго жасалган жүзүм шарабы.\nНаадан - 1. Билимсиз, окубаган. 2. Өтмө мааниде: адепсиз,\nосол, орой.\nНаздар - каалоо, күсөө.\nНазыр - 1. Кайыр, садага. 2. Өлгөнгө арнап тамак берүү.\nНоот көл - 1. Малга туз, жем берүүчү тепши. 2. Суу\nжүргүзүүчү түтүк аркылуу толтурулган атайы жасалма көл.\nОбо эне - адамдардын түпкү энеси.\nОён - 1. Байыркы учурда уруунун же тайпанын башчысы,"
  },
  {
    "id": "2465",
    "text": "Обо эне - адамдардын түпкү энеси.\nОён - 1. Байыркы учурда уруунун же тайпанын башчысы,\nжетекчиси. 2. Феодалдык мамилелер өнүккөн мезгилдеги\nөкүмдар, аким төрө. 3. Кийин жалпы эле башкаруучу,\nжетекчи маанисинде айтылып калган.\nОкмур кумка - калмакча сөгүнүү.\nОкоро түйгөн - томолоктоп түйгөн. Чылбыр, тизгиндин\nөрүлүшүнүн бир түрү.\nОйрон - 1. Кыргын, бүлгүн, талкалануу. 2. Баатыр, эр,\nкыйраткыч.\nОлпок - 1. Жаш баланын бешигине төшөлгөн кичинекей\nтөшөкчө. 2. Баатырлардын сырттан кийген жоо кийими.\nОомийин - куран окулуп бүткөндө айтыла турган туруктуу\nсөз. «Кудай берсин, колдосун!» деген мааниде.\nОорук - 1. Согушка бараткан кол белгилүү жерге барып\nтоктогон жай. 2. Согуштун арты, кээде, узакка көчпөй калган\nайыл маанисинде да колдонула берет.\nОрдолуу шайы, көк жеке// көк жөкө -Кокон шаарынын\n\fэпитеттеринин\nбири (мыкты шайы, кооздолгон өтүк чыгарган чоң Кокон\nдеген мааниде)."
  },
  {
    "id": "2466",
    "text": "эпитеттеринин\nбири (мыкты шайы, кооздолгон өтүк чыгарган чоң Кокон\nдеген мааниде).\nОромпой - балдар ойноочу оюндун бир түрү.\nОтогот - мансап белгисин билдирүүчү баш кийимге тагылган\nкуштун канаты, же таш.\nОчогор - эпостогу баатырлардын мылтыгынын түрү.\nӨкчө - бут кийимдин апкыты.\nӨп - суйдаң, анча калың эмес.\nПир - 1. Дин ишениминде адамды колдоочу олуя. 2.\nСыйына турган зоболосу бийик киши.\nСаадак - жаа, жебе кап.\nСаз - керсары, кыйналган, азган-арыган.\nСай - ылгый, өңкөй, жалаң.\nСайроо - суунун тайыз жери, кечмелик.\nСайыппуруш / / зайыппуруш - сахиби - ээ, хуруж - чыккан,\nбаарына ээ болгон мыкты баатыр маанисинде тарыхый\nадамдар арасында мындай титулга үч адам: Александр\nМакедонский; Чынгыз хан, Тамерлан ээ болгон экен.\nСалбурун // салбырын - көп адам чогулуп узак жерге\nаңчылыкка чыгуу, аң уулоо.\nСарпай - сый тон, аш-тойлордо сыйлуу адамдарга\nкийгизиле турган кийим."
  },
  {
    "id": "2467",
    "text": "аңчылыкка чыгуу, аң уулоо.\nСарпай - сый тон, аш-тойлордо сыйлуу адамдарга\nкийгизиле турган кийим.\nСебил - 1. Ок өтпөс кийим. 2. Курал-жарак.\nСетер - 1.Ыйык. 2. Эң начар, эч нерсеге арзыбаган жаман.\nСом туяк - чоң, чулу туяк.\nСопол куйрук - чолок куйрук маанисинде.\nСулайман - пайгамбарлардын биринин аты.\nСуп - ак төөнүн жүнүнөн жасалган кийим.\nСупа саадак//супа садык - таң эрезеси, таң ата баштаган\nучур, таң сүрө баштаганда.\nСүрөк - мүйүздүү ири малдын жалпы аты.\nСүт кымыран - элейип, делдейип.\nСаяң - суюк, сыйда.\nСаят - 1. Илбээсинге аң кылуу. 2. Тор жайып, белестен куш\nже бүркүт күтүү.\nТаш сайынган - кытай төрөлөрүнүн бөрктөрүнө сайган\nтөрөлүк белги ташы.\nТинте - шамшар, канжар.\nТобурчак - чоң жакшы ат; согушка минүүгө жарактуу ат.\nТорко - жибек кездеменин түрү.\nТул - эри өлгөн аял эринин кебетесине окшоштуруп жасап,\n\fөлгөн күйөөсүнүн чапанын жаап, үстүнө анын баш кийимин"
  },
  {
    "id": "2468",
    "text": "өлгөн күйөөсүнүн чапанын жаап, үстүнө анын баш кийимин\nкоюп, көшөгө тартып, бурчка отургузуп ашын бергиче\nсактоочу сөлөкөт, каралуу аял.\nТуулга - согуш учурунда баатырлар кийүүчү болоттон\nжасалган баш кийим.\nТүпөк - найзанын уч жагына тагылуучу топ кыл.\nТүрк кылуу - 1. Күчтүү, чоң. 2. Ашып-ташыган, өсүп\nжетилген. Койду түрк кылуу - койду семиртүү, жетилтүү.\nТалгак - кош бойлуу аялдарга мүнөздүү, тамактын\nкандайдыр бир түрүн эңсөө, күсөө.\nТомого - 1. Алгыр куштардын башына каптап кийгизилүүчү\nбулгаарыдан жасалган баш кап. 2. Баш кийимдин түрү.\nТөл башы - бир короодогу малдын ичинен эң алгачкы\nтуулган жандык.\nТумар - диний ишеним боюнча шайтан, жинден, ар кандай\nкырсыктардан дуба жазылып, баалуу кездеме же булгаары\nменен үч бурчтук түрүндө тышталып тигилет.\nТүлөө - (тилөө) адамдар жараткандан ырайымдуулук,\nжакшылык сурап, мал союп өткөрүлүүчү диний ырым-\nжырым."
  },
  {
    "id": "2469",
    "text": "жакшылык сурап, мал союп өткөрүлүүчү диний ырым-\nжырым.\nУкурук - азоо жылкыны кармоодо колдонулуучу, учуна\nилмек кыл аргамжы байланган долоно, тал, четинден\nжасалган узун жыгач.\nУкмактуу бээжин - бейиш сымал, жыргал Бээжин.\nҮлкөн - чоң, эбегейсиз.\nҮп - (үбүмө) - үй мүлк.\nҮртүк - кооздолуп жасалган ат жабуу.\nҮтүгүңө шөөдай - балит сөздөр менен калмакча тилдөө.\nЧампан - тили түшүнүксүз деген мааниде.\nЧалма - душманды, каршылашты жыгуу, колго түшүрүү үчүн\nжасалган аркан.\nЧилик аралаш - чытырман, түнт, калың.\nЧилтен - мифологиялык түшүнүктө адам көзүнө көрүнбөгөн,\nукмуштуудай касиетке ээ болгон жакшылык кылуучу дух.\nЧоюнбаш - куралдын аты.\nЧумпу - калмакча «тумар» деген мааниде.\nЧыбык кыркуу - ант, шерт, убаданы бекитүү.\nЧынмачын - эпос боюнча кытай эли.\nЧыңыроо // чыңыроон - музыкалык аспап, сурнай керней.\nШай ата - колдоочу олуя.\nШамыян - кош айдаган өгүздүн мойнундагы моюнтурукка"
  },
  {
    "id": "2470",
    "text": "Шай ата - колдоочу олуя.\nШамыян - кош айдаган өгүздүн мойнундагы моюнтурукка\nөткөрүлүүчү жыгач казык.\n\fШер - 1. Жолборс. 2. Кыраан, баатыр.\nЫлама - чоң, башкы насаатчы.\nЫлашкер - аскер.\nЫпча - Ферганадан түндүк кыргыздарга сатылуучу колго\nжасалган кездеменин бир түрү.\nЫрапыс - кездеменин бир түрү («репс»).\nЭбедей - ичи-боору эзилүү, өтө кубануу, сүйүнүү.\nЭге - кудайдын аты.\nЭдене тайтаң - эрке, тентек.\nЭңиш - кыргыздын ат оюндарынын бир түрү.\nЭрешен - өспүрүм.\nЭриш бузуу - нике бузуу, үй-бүлөнү бузуу. Адатта эл\nтүшүнүгү боюнча эр\nөлтүрүү менен бирдей бааланган өзгөчө чоң кылмыш\nэсептелген."
  },
  {
    "id": "2471",
    "text": "Сөздүктү даярдаган Аркарбек МАМЫТОВ,\nЧ.Айтматов атындагы Тил жана адабият\nинститутунун илимий кызматкери.\n\f               Алп манасчынын алдындагы парз аткарылды\n«Манас» эпосу - ар бир кыргыз үчүн ыйык. Биз бала кезибизде «Манас» эпосун окуп\nчоңойдук, ар-намыстуулук, Ата Журтту сүйүү, эрдикке шыктануу сыяктуу көрүнүштөр\nкан-жаныбызга сиңип калгандай сезилет. Ошондуктан, «Манас» эпосун айтуучулар -\nманасчыларды касиеттүү, таланттуу адам катары сыйлап жүрөбүз. Улам мезгил өткөн\nсайын кийинки муундар манасчылардын өкүлдөрүн көрбөй кала берет турбайбы! Бул\nжаратылыштын мыйзам-ченемдүүлүгүнө байланыштуу мен да Улуу манасчы Саякбай\nКаралаевди тирүү кезинде көрбөй, Болот Шамшиев менен Мелис Убукеевдин даректүү\nтасмаларынан, Тургунбай Садыковдун сүрөтүнөн гана көрүп, ал кишинин элесине\nтартылып калдым. 1992-жылы Адабият жана искусство институтуна директор болуп"
  },
  {
    "id": "2472",
    "text": "тартылып калдым. 1992-жылы Адабият жана искусство институтуна директор болуп\nшайланган күндөн тарта Сагымбай Орозбаков менен Саякбай Каралаевдин\nварианттарында «Манас» эпосунун академиялык басылыштарын колго алып, Сагымбай\nтаануу (жетекчиси С. Мусаев), Саякбай таануу (жетекчиси А. Жайнакова) деген эки\nчыгармачылык топ түздүм. Натыйжада «Манас» эпосунун 1000 жылдыгына карата\nСагымбай Орозбаковдун вариантында 6 китеп, Саякбай Каралаевдин вариантында 3\nкитеп окурмандардын колдоруна тийди. Ал эми илимий кызматкер Ооганбек\nИсмаилов менен бирдикте залкар манасчынын туулган күнүнүн 100 жылдыгына карата\nЧыңгыз Айтматовдун, Түгөлбай Сыдыкбековдун, Азиз Салиевдин, Тургунбай\nСадыковдун, Виктор Виноградовдун, Кусеин Карасаевдин, Зияш Бектеновдун, Самар\nМусаевдин ж. б. эскерүүлөрүн, макалаларын жыйнап, «Алп манасчынын элеси»"
  },
  {
    "id": "2473",
    "text": "Мусаевдин ж. б. эскерүүлөрүн, макалаларын жыйнап, «Алп манасчынын элеси»\n(Бишкек, «Кыргызстан», 1994) деген эмгекти чыгарганбыз. Саякбай Каралаевдин 100\nжылдык мааракесин өткөрүү 1994-жылы Өкмөт тарабынан Адабият жана искусство\nинститутуна тапшырылып калды. Филармониянын чоң залында эл аралык\nконференция өткөрүп, Балыкчы шаарына эстелигин ачууга барып калдык. Саякбай\nКаралаев жөнүндө көп уктук, таң калдык... Ошентсе да каражаттын тартыштыгынан\nулам Саякбай Каралаевдин «Манасы» (84 830 сап), «Семетейи» (397 775 сап),\n«Сейтеги» (17 948 сап) толук бойдон окурмандардын колуна жете элек. Ким күнөөлү?!\nАлбетте, каражаттын жоктугу. Ага илимий кызматкер Айнек Жайнакова көшөрүп\nотуруп, академиялык басылыштагы тексттерди даярдап койгондон бери кыймылсыз\n«мүлк» катары жатат. Балким, бир күнү илимий түшүндүрмөлөрү менен жарык көрүп"
  },
  {
    "id": "2474",
    "text": "«мүлк» катары жатат. Балким, бир күнү илимий түшүндүрмөлөрү менен жарык көрүп\nкалар. Бар болуңуз, Айнек эже! Ушундай абалда турганда «Турар» басмасынын\nжетекчиси, кыргыздын ар-намыстуу жигити Тилек Мураталиев Саякбай Каралаевдин\nвариантында эпостун трилогиясын басмадан чыгаруу жоопкерчилигин алганы бизди\nкубандырып отурат. Бар бол, Тилек иним! А биз болсо жалпы калайыкка кантип\nжеткиребиз деген ой менен кайра түзүп чыктык. Биздин эмгегибизди кыргыз эли эч\nунутпайт. Биз өзүбүздүн парзыбызды аткардык."
  },
  {
    "id": "2475",
    "text": "Абдылдажан АКМАТАЛИЕВ,\n                         Кыргыз Республикасынын Улуттук илимдер академиясынын\n                                                      Чыңгыз Айтматов атындагы\n                                        Тил жана адабият институтунун директору.\n\f                            МАНАС"
  },
  {
    "id": "2476",
    "text": "Баатырдык эпос\n                  С. Каралаевдин варианты боюнча\n                    Түзгөндөр: Жайнакова Айнек,\n                       Акматалиев Абдылдажан\n           Теодор Герцендин сүрөттөрү пайдаланылды.\n                       Бишкек, «Турар» басмасы\n                           Кыргыз тилинде\n                 Редактору Жакин Теңирбергенова\n                  Корректору Айгүл Сардарбекова\n                     Дизайнери Рахим Төлөбеков\n         Компьютердик калыпка салган Гүлзат Ниязалиева\n Терүүгө 10.02.2010-ж. берилди. Басууга 26.05.2010-ж. кол коюлду.\nОфсет кагазы. Кагаздын форматы 84х52г/8. Көлөмү 126,0 басма табак.\n                      Заказ №446. Нускасы 2000.\n          «Турар» басмасынын басмаканасында басылды.\n       720054, Бишкек шаары, Жибек жолу проспектиси, 466."
  }
]